༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG14646
2008305903
ImageGroup:
ISBN:
11KG15706
n/a
Title:
དྲིས་ལན་དོན་གཅིག་མ།
དམ་ཆོས་དགོངས་གཅིག་གི་མཛེས་རྒྱན། །
dris lan don gcig ma/ dam chos dgongs gcig gi mdzes rgyan/
Author:
དཀོན་མཆོག་རྒྱ་མཚོ
dkon mchog rgya mtsho
In/a
n/a;n/a
Descriptor:
Original Publication:
Place:
Publisher:
dehradun, uttarakhand
srong btsan die mdzod khang |
2008
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 10/2013



(97
དྲིས་ལན་དོན་གཅིག་མ།
- དམ་པའི་ཆོས་དགོངས་པ་གཅིག་པའི་དྲི་བ་ལེགས་བཤད་བསུ་བའི་ཕོ་ཉའི་
དྲིས་ལན་དགོངས་གཅིག་སྨྲ་བའི་མཛེས་རྒྱན་
ཞེས་བྱ་བ་བཞུགས་སོ།།
དྭགས་པོ་སྤྱན་སྔ་བ་དཀོན་མཆོག་རྒྱ་མཚོས་བརྩམས།



དཔེ་སྐྲུན་ཆེད་བརྗོད།
འགྱུར་མེད་བདེ་བ་ཆེན་པོའི་རང་བཞིན་ལས། །གཡོ་མེད་སྒྱུ་དྲྭའི་ངོ་མཚར་ཅི་ཡང་སྣང་།།
གཉིས་མེད་འོད་གསལ་རོལ་བ་ཆེན་པོའི་ངང་། །སྐྱེ་མེད་རང་རྩལ་རང་སྒྲ་འདི་ལྟར་གྲགས།།
་
རྒྱལ་བས་རབ་བསྔགས་ལྷར་བཅས་དཔལ་དམ་པ། །རྒྱལ་དབང་རིནྡས་རབ་གསལ་ཁྱད་
འཕགས་བསྟན། །རྒྱལ་བསྟན་ཟབ་གནད་ཡང་དར་བསྐལ་བཟང་ལ། །རྒྱལ་སྲས་
འཆད་བརྩད་བརྩོམས་མཁས་བསྐལ་བརྒྱར་བསྔགས།།
གང་དག་མཐའ་ཀླས་མཁའ་ཁྱབ་མ་རྒན་རྣམས། །གང་དག་སངས་རྒྱས་སར་བཞག་ཟླ་
བྲལ་ཐབས། །གང་དག་མཁས་པས་རབ་བསྔགས་ལམ་ཡང་དག །གང་དག་ཡང་ཟབ་
བཀའ་བབས་གདམས་ངག་རྨད།།
གངས་ཅན་ནང་བསྟན་ལྟ་བ་མཐའ་དག་གནད། །གངས་ཅན་མཁས་པས་ཚད་མས་གཞལ་
བ་ལས། །གངས་ཅན་གཞན་ལ་མ་གྲགས་ཟབ་ཁྱད་གནད། །གངས་ཅན་བླ་ན་རིབ་
འཕགས་སྙན་གྲགས་འབར།།



རྣམ་དག་བཀའ་བསྟན་མན་ངག་རབ་འབྱམས་སྨྲ། །རྣམ་དག་ཚད་མས་བརྒལ་ལན་ཐལ་
བར་བརླག །རྣམ་དག་དཔྱད་པས་རང་གཞན་ཟབ་ཁྱད་གསལ། །རྣམ་དག་རྒྱལ་བསྟན་
གསལ་མཁས་མཛད་བཟང་རྒྱལ།།
ཞེས་པ་འགགས་མེད་རིག་པའི་རང་མདངས་ལས་ཤར་བའི་བརྡ་བཞིན་དུ། གང་
ལ་ཞུགས་པའི་རྒྱལ་བསྟན་སྙིང་པོར་གྲགས་ཤིང་གྲུབ་པའི་འགྲོ་མགོན་བཀའ་བརྒྱུད་པའི་བཞེད་
གཞུང་དྲི་མ་མེད་པར། དོགས་སློང་དང་དྲི་བ་བྱུང་བ་ལ། རང་ལུགས་ཀྱི་བཞེད་པ་གང་
ཡིན་དང་། དེའི་དགོངས་པ་གང་ཡིན། དེའི་དཀའ་གནད་གང་ཡིན། མཐའ་དཔྱོད་
ཇི་ལྟར་བྱ་བ་ནི། འབྲི་གུང་པའི་བསྟན་འཛིན་མཁས་གྲུབ་འཚོ་ཞིང་གཞེས་པ་ཚོའི་སྤྱོད་ཡུལ་
དུ་གྱུར་པའི་ཆོས་བཀའ་དངོས་དེ་ཡིན་པ་ལས། ལས་ཆོས་སུ་མ་སོང་བར་ཆོས་ལས་སུ་
སོང་བའི་སྐྱ་མིན་སེར་མིན་གྲོང་འཁྱམས་བདག་གི་ཡུལ་དུ་རྣམ་པ་ཀུན་ཏུ་མ་གྱུར་ནའང་། བྱ་
མེད་ན་བོང་བུས་ནམ་ཚོད་འཛིན་པ་ལྟར་རམ། ཁོ་རང་མེད་པས་མོ་རང་གིས། མདའ་
གཞུ་མི་འདོགས་ཀ་མེད་རེད། མོ་རང་མེད་པའི་ཁོ་རང་གིས། ཐབ་ལ་མ་མཁས་རང་
མཁས་རེད། ཅེས་པ་ལྟར་མ་འཇོན་བཞིན་དུ་བརྩམས། མ་ནུས་བཞིན་དུ་བྲིས་པའི་དཔྱད་
རྩོམ་འདི་དག་ཀྱང་། རང་འདོད་ཁོ་ན་མ་ཡིན་པར་གོང་མའི་ལེགས་བཤད་ལ་བརྟེན། གཟུར་
གནས་ཀྱི་རིགས་ལམ་གྱིས་དཔྱད་པས། སར་བུ་ཚོར་ཅུང་ཟད་བློ་བསྐྱེད་ཡོང་བར་ཕན་པའི་
ཆེད་དུ་དཔར་དུ་བསྐྲུན་པ་ཡིན་ནོ།། །།
།



དཀར་ཆག
..….………………༌་་
…………..(3)
ཀ
ཁ
སྔོན་འགྲོའི་གླེང་སློང༌།
དངོས་གཞིའི་དྲིས་ལན།
..….………...……...
..….…..(11)
དང་པོ།
ཆོས་འཁོར་གནད་བསྡུས་ཀྱི་ཚོམས། ་
༤
(97)
ཆོས་ཀུན་གཤིས་སམ་བབས་ཀྱི་གནས་ལུགས་བསྟན། ………….….....…...………..………..(23)
ཆོས་ཕུང་བརྒྱད་ཁྲི་སངས་རྒྱས་སྒྲུབ་པར་གཅིག.. .….………………….་
ཆོས་འཁོར་རྣམ་གསུམ་འཁོར་གྱི་རྟོག་པའི་ཁྱད། ...….…..…..….….….….....……..(39)
འཁོར་ལོ་རེ་རེ་ལ་ཡང་གསུམ་ཀ་ཚང་། ..….…... .......…............……......(42)
འདུལ་བའི་སྡེ་སྣོད་བདེན་བཞིའི་ཆོས་འཁོར་ཏེ། ...…………………..........……………...(45)
ཐེག་པ་སྣ་ཚོགས་ངེས་དོན་འཁོར་ལོ་ཡིན།.…...
མཐའ་དྲུག་དགོངས་པ་ངེས་དོན་འབའ་ཞིག་བཞེད། ། ….………………………………...…......…...(51)
.….………..(48)
༩



་
དྲིས་ལན་དོན་གཅིག་མ།
༠
..…………….…..
༡
..……....
.….…………..
ལོག་པའི་ཀུན་རྫོབ་ཀྱིས་ཀྱང་དོན་བྱེད་ནུས།...….….
ཤེས་བྱའི་སྒྲིབ་པ་ཐོག་མར་སྤོང་བའང་ཡོད། ….........…..
ཚད་མ་སངས་རྒྱས་མཁྱེན་པའི་ཡེ་ཤེས་ཏེ། ...
བདག་པོ་འཕོས་པས་སྡོམ་པ་གསུམ་དུ་འོང་། ...
སྡོམ་གསུམ་མི་དགེ་བཅུ་སྤོང་གནད་གཅིག་ལ།..
རང་བཞིན་རྣམ་དག་བྲལ་འབྲས་ཡོན་ཏན་ལྡན། .
བྱང་ཕྱོགས་སོ་བདུན་བདེ་གཤེགས་སྙིང་པོར་ཡོད། …...…….…....
ཉན་རང་ལོག་སྲེད་ཅན་ཡང་རྣམ་མཁྱེན་འགྱུར།……..………...…...
༡༨
…………………..(79)
༢༠
.……………..(83)
གཉིས་པ།
རྟེན་འབྲེལ་གནད་བསྡུས་ཀྱི་ཚོམས།
༢༡
༢
༢༣
༢༤
༢༥
༢༦
རྟོག་གཉིས་གཅིག་ཅར་འཇུག་པ་མི་སྲིད་ལ།.….…...
འཁོར་བའི་རྒྱ་མཚོར་ལུས་ཉིད་འཁོར་བར་བཞེད། ….…..…….……………..…..
སེམས་ནི་ཐ་དད་དབང་གིས་སྣང་བ་ཡང་། ...
ད་ལྟ་ཉིད་དུ་གང་བསྒྲུབས་འབྲས་བུར་སྤྱོད། ….….
གཙོ་ཕལ་ཙམ་ལས་འབྲས་ཐོབ་རྒྱུན་ཆད་མེད།.…...….…..
ལམ་རིམ་ཐམས་ཅད་ཐུན་གཅིག་ཉམས་ལེན་དགོས། ..….….…..…..….….….........…..(98)
ཞིང་གཅིག་ལ་ཡང་སངས་རྒྱས་གྲངས་མེད་འབྱོན། …....
.............(101)
..............



དཀར་ཆག
གསུམ་པ།
སོར་ཐར་གནད་བསྡུས་ཀྱི་ཚོམས།
...……..(105)
༢༩
༣༠
ཐམས་ཅད་མཁྱེན་པའི་ཡེ་ཤེས་འདི་ཉིད་ཡིན། …..…..….….…..
གཏོང་བའི་རྒྱུ་ཡིས་མི་གཏོང་བ་ཡང་ཡོད།
...…...................(109)
ཕམ་པ་བཞི་ནི་བུ་ལོན་ནོར་ཅན་བཞིན།... ..…………………………....(111)
བཅས་དང་རང་བཞིན་ཁ་ན་མ་ཐོ་གཅིག…
བཀག་པ་ཡེ་བཀག་གནང་བ་ཡེ་གནང་ལ།.….....….….….....
ཉམས་ལས་མ་ཐོབ་ཉེས་པ་ཆེ་བར་བཞེད། ….....……………………........….…..….…..(123)
.....(117)
，
....(119)
༣༥
༣༦
བཞི་བ།
བྱང་སེམས་གནད་བསྡུས་ཀྱི་ཚོམས།
..…......(128)
༣༨
༣༩
༤༠
༤༡
༤༢
སོ་སོ་སྐྱེ་བོ་ལ་ཡང་འཇུག་སྡོམ་སྐྱེ། ….…….………………..
ཉོན་མོངས་ཅན་མིན་ལྟུང་བ་མི་སྲིད་ཅིང་། ….……………………….……………......……….…..(131)
རང་གཞན་བརྗེ་བ་ཉེས་པར་འགྱུར་སྐབས་ཡོད། ……….……………….............…...(133)
བྱང་ཆུབ་སེམས་ནི་བརྗེད་ལས་འཆོར་མི་སྲིད། ….....…....….....……….………..(137)
ཉན་ཐོས་ཀྱིས་ཀྱང་གནས་ལུགས་ཕྱོགས་གཅིག་མཐོང༌། ..….…..........…...(139)



དྲིས་ལན་དོན་གཅིག་མ།
༤༣
ཆོས་ཀྱི་བདག་མེད་ས་བརྒྱད་མངོན་དུ་བྱས། ….……..........……...….…..….….(141)
མཐོ་དམན་ཀུན་ཏུ་ཞིང་ནི་གདམས་པ་ཟབ།... ..…….……...…..……….…...(143)
འཁོར་འདས་ཀུན་གྱིས་བསགས་ཡོད་དགེ་བ་བསྔོ། .. ..……............…………......(146)
عام
ལྔ་པ།
གསང་སྔགས་གནད་བསྡུས་ཀྱི་ཚོམས།
༤ར་
..(151)
༥༠
༥༡
དབང་དོན་རྒྱུད་ལ་སྐྱེས་ནས་ཐོབ་པར་བཞེད།......
མདོ་རྒྱུད་ལས་གསུངས་ལྷ་རྣམས་གཙོ་བོར་བྱ།.…...... ..………....(155)
གདམས་ངག་ལྟར་མིན་བཀའ་ལྟར་འོང་བར་བཞེད།.…........…..…..….........(157)
འདོད་པས་བར་དུ་གཅོད་པ་མདོ་སྔགས་གཅིག..
ཉོན་མོངས་དག་འབྲས་བདེ་བར་གཤེགས་པ་ཉིད།..…....….…....….. ... (163)
མཐུ་བསྟན་ཙམ་ལས་མངོན་སྤྱོད་གནང་བ་མེད།
......(159)
༥༦
…………….(167)
དྲུག་པ།
ལྟ་སྒོམ་སྤྱོད་པ་གནད་བསྡུས་ཀྱི་ཚོམས།
༥༨
༦༠
༦༢
དམ་པའི་ཆོས་གང་བརྒྱུད་པར་འབྲེལ་པ་ཟབ།.....….....…...…..... ........(172)
འཁོར་འདས་ཆོས་ཀུན་རང་གི་སེམས་སྣང་ཙམ། - ……….….…………………………………….(176)
མཚན་ཉིད་མི་ལྡན་ཡོན་ཏན་སྐྱེད་མི་ནུས། .
...……...................(180)



དཀར་ཆག
༦༣
༦༤
ཕྱག་ཆེན་ཚུལ་ཁྲིམས་གནད་གཅིག་ཁྱད་པར་ཆོས། …...……….…..…..…..….….….....(183)
ཕྱག་ཆེན་ཡོན་ཏན་ཀུན་གྱི་བདག་ཉིད་དེ།...
..(184)
བདུན་པ། འབྲས་བུ་གནད་བསྡུས་ཀྱི་ཚོམས།
༦༥
༦༦
ཤེས་བྱར་སྲིད་ཚད་སངས་རྒྱས་བྱ་བ་བྱེད།
....………..(186)
ཆོས་དབྱིངས་ཀུན་ཏུ་འཚང་རྒྱ་དགོས་པར་བཞེད། …….......….….….….….………(188)
སངས་རྒྱས་ཐམས་ཅད་སེམས་ཅན་རྒྱུད་ལ་བཞུགས། .... ..........(190)
བརྒྱད་པ།
ལྷན་ཐབས།
..(192)
......(194)
༦༨
༦༩
༧༠
༧༡
ཆོས་ཀུན་སོ་ཐར་སྡོམ་གསུམ་རེ་རེར་འདུ། …..….
སྡེ་བ་ཀུན་གྱི་རྩ་བ་ལུང་སྡེ་བཞི། ….....
དག་པའི་ས་ཐོབ་ངན་འགྲོར་སོང་བའང་ཡོད། ….…..…..….…….….. ..……………...(196)
བྱིན་མཐུས་ཀུན་གཞི་དུས་གཞན་དུ་ཡང་མཐོང་།.…..…..…….…...…..…..….….….…..
.....…….(198)
ག
གསུམ་པ་མཇུག་གི་དོན་བསྡུ་བ།
..(200)



༄༅།
།དམ་པའི་ཆོས་དགོངས་པ་གཅིག་པའི་དྲི་བ་ལེགས་བཤད་
བསུ་བའི་ཕོ་ཉའི་དྲིས་ལན་དགོངས་གཅིག་སྨྲ་བའི་
མཛེས་རྒྱན་ཞེས་བྱ་བ་
བཞུགས་སོ།།
མི་མཇེད་མཚན་གྱིས་བརྗིད་པའི་ནོར་འཛིན་གཞིར། །མི་རིགས་དཔྱོད་
པའི་ཕུལ་གྱུར་ཡོངས་ཀྱི་མཆོག །མི་འཇིགས་སྤོབས་པའི་གཟི་འོད་སྲིད་
ན་ལྷམ། །མི་ཡི་སེང་གེ་དོན་ཀུན་གྲུབ་དེར་འདུད།།
བྱང་ཕྱོགས་བསིལ་ལྡན་ར་བའི་ལྟེ་བའི་ཆར། །བྱང་སེམས་འབུམ་
ཕྲག་བྱེ་བའི་ཚོགས་ཀྱིས་བསྐོར། །བྱང་ཆུབ་གླིང་དུ་ངེས་དོན་ཆོས་
ཆར་ཕབ། །བྱང་ཆུབ་ཆེན་པོ་འཇིག་རྟེན་གསུམ་མགོན་རྒྱལ།།
དགོངས་པའི་ཟབ་རྒྱས་ཆུ་གཏེར་ཆེ་ལས་འགེངས། །དགོངས་པའི་
མཛོད་འཛིན་ཤེས་རབ་དཔལ་མངའ་བས། །དགོངས་པའི་ཆ་ཤས་རི་



དྲིས་ལན་དོན་གཅིག་མ།
།དགོངས་པ་གཅིག་པའི་མཚན་སྙན་ཕྱོགས་
མོར་བཀོད་པ་ལས།
བརྒྱར་འབར།།
འདི་ཡི་འཕྲིན་ལས་རྒྱས་པར་མ་བཟོད་ཕྱོགས་སུ་ལྷུང་བའི་རིགས་ཅན་
འགས། །འདི་ཉིད་ཆོས་ལོག་ཡིན་ཞེས་གཤེ་ཞིང་མི་རབས་ཕྲེང་བར་
དགག་པར་ཞུགས། །འདི་ལ་དད་པ་ཡོད་པའི་ཟོལ་གྱིས་ནང་འགལ་
དོགས་སློང་ཅི་ནུས་བརྩམས། །འདི་དག་ཐམས་ཅད་དགོངས་པ་
གཅིག་པའི་ཆེ་བ་འབྱིན་པའི་དཔལ་དུ་གྱུར།།
དེ་ལ་འདིར་༧དམ་པའི་ཆོས་དགོངས་པ་གཅིག་པ་ཞེས་པ་འདི་ནི། དུས་གསུམ་
རྒྱལ་བའི་དགོངས་པའམ། བསྟན་པའི་ཟབ་གནད་གཙོར་སྟོན་གྱི་གཞུང་ལུགས་ཤིག་ཡིན་
པས། ནང་པ་སངས་རྒྱས་པ་ཐུན་མོང་གི་བགོ་སྐལ་ཉག་གཅིག་ཏུ་གྲུབ་ནའང་། སྲོལ་
འབྱེད་ཀྱི་རྟེན་འབྲེལ་དང་བརྒྱུད་འཛིན་གྱི་འཕྲིན་ལས་ཀྱི་དབང་གིས། འབྲི་གུང་བཀའ་བརྒྱུད་
ཀྱི་སྒེར་ཆོས་ལྟ་བུར་གྱུར་ཅིང་། དེར་བརྟེན་སྔ་ཕྱིའི་མཁས་བླུན་མང་པོས་འདི་ཉིད་ནི་༧འབྲི་
གུང་པ་༧སྐྱོབ་པ་འཇིག་རྟེན་གསུམ་མགོན་སྒེར་གྱི་དགོངས་པར་ངོས་འཛིན་བྱས་དང་བྱེད་བཞིན་
པ་མ་ཟད། རང་ཉིད་ཀྱི་ནང་ཆ་སྟོན་ཕྱིར་དགག་པའི་ཡིག་ཆ་ཡང་གང་མང་ཞིག་རྩོམ་འབྲིའི་
ངལ་བ་ལྷུར་བཞེས་བསྐྱངས་ཡོད་པ་ནི། ལོ་རྒྱུས་དང་ཡིག་ཆ་རྣམས་ཀྱིས་གསལ་བཤད་
གང་ལེགས་བྱས་འདུག་པ་འདིས་མཚོན་ཡོད། །
སྐབས་འདིར་གླེང་བྱ་ནི་སྐྱོ་བྲག་པ་དགའ་དབང་མཆོག་གིས་བསྩལ་པའི་<<དམ་ཆོས་



དམ་ཆོས་དགོངས་གཅིག་གི་མཛེས་རྒྱན།
དགོངས་པ་གཅིག་པའི་དྲི་བ་ལེགས་བཤད་བསུ་བའི་ཕོ་ཉ་ཞེས་བྱ་བ་བཞུགས་སོ>> ཞེས་པའི་
ཞལ་བྱང་ཅན་དེ་ལ་རང་ནུས་ཀྱིས་དཔྱད་པ་རགས་ཙམ་ཞིག་བྱ་བར་འདོད་པ་ལ་གསུམ་སྟེ། སྔོན་
འགྲོའི་གླེང་སློང་དང་། དངོས་གཞིའི་དྲིས་ལན། མཇུག་གི་བསྡུ་བ་དང་བཅས་སོ།།
ཀ
སྔོན་འགྲོའི་གླེང་སློང་།
དྲི་བ་འདི་འདྲ་ཞིག་ཡོད་སྐད་ཐོས་ནས་ཡུན་རིང་སོང་བ་ལ། ཉེ་དུས་མེ་ཁྱི་ལོའི་
༢༠༠༦དབྱར་ཁར། འབྲི་བན་དཀོན་མཆོག་ཤེས་རབ་ཀྱི་ཕྱག་ནས་དངོས་མཇལ་གྱི་སྐལ་
བཟང་ཐོབ་བྱུང་ལ། ཁོང་ནི་རྒྱལ་བསྟན་སྤྱི་དང་འབའ་རོམ་བཀའ་བརྒྱུད་ཀྱི་རིང་ལུགས་དྲི་
མ་མེད་པ་འཛིན་སྐྱོང་སྤེལ་བའི་འཕྲིན་ལས་སྐྱོང་བའི་ཞོར་དུ། ཉག་ཕྲ་བའི་འབྲི་གུང་བཀའ་
བརྒྱུད་ཀྱི་རིང་ལུགས་ལའང་ཐུགས་ཞེན་ཆེན་པོས། ཐོས་བསམ་སྒོམ་གསུམ་སྤྲུགས་མར་
གནང་བའི་གཟུར་གནས་ཀྱི་སྐྱེས་བུ་ཞིག་ཡིན་པར་མངོན་ཞིང་། ཤེས་རབ་ཀྱི་སྣང་བ་ཕྱོགས་
མེད་དུ་བརྡལ་བ་ཞིག་ཀྱང་ཡིན་པར་རྟོགས་ནུས་ཏེ། ཁོང་གིས་མདོ་སྔགས་ཀྱི་གཞུང་དང་།
གསར་རྙིང་གི་མན་ངག ཐུང་མོང་རིག་པའི་གནས། གསར་བྱུང་གི་ཚན་རིག རྙོགས་
འཛིངས་ཆེ་བའི་ཆབ་སྲིད་གང་ལའང་། ཞེས་གསུངས་པ་འདིས་གསལ་བས། གང་གི་
ལེགས་བཤད་འདི་ལ་ལན་ནི་གང་བྱུང་གིས་འཇལ་དཀའ་བའང་ཤུགས་ཀྱིས་ཤེས་ཐུབ་པས། དེའི་
ཕྱིར་རྨོངས་རྒན་བདག་གིས་གཞལ་བའི་ཡུལ་དུ་རྣམ་པ་ཀུན་ཏུ་མ་གྱུར་ནའང་། རང་ཉིད་
འབྲི་གུང་པའི་བསྟན་ཞབས་སུ་སྐྱེས་ཤིང་། དེའི་འཕྲིན་ལས་ལ་བརྟེན་ནས་ལྟོ་གོས་གཏམ་



དྲིས་ལན་དོན་གཅིག་མ།
གསུམ་འབྱོར་བ་ཞིག་ཡིན་སྟབས། ལན་འདེབས་པའི་འགན་རང་བབས་སུ་གྱུར་སོང་། འཕགས་
ཡུལ་གྱི་བཀའ་བརྒྱུད་མཐོ་སློབ་ཏུ་དྲི་བ་འདི་གནང་ནས་ལོ་གཅིག་ལྷག་སོང་ཡང་། ལན་
འདེབས་མཁན་མ་བྱུང་བ་ནི་ཆེས་མཚར་ཆེ་སྟེ། མཐོ་སློབ་ཀྱི་འཆད་རྩོད་རྩོམ་གསུམ་གྱི་
དངོས་གཞི་ནི། དགོངས་གཅིག་གི་གཞུང་འགྲེལ་ཆ་ལག་དང་བཅས་པ་ཡིན་ཞིང་། འདིའི་
ལན་ཞིག་དེ་ནས་བྲིས་ན་ཤིན་ཏུ་འོས་ཤིང་རིགས་པ་ཞིག་ཡིན་ཀྱང་། རང་ལུགས་ལ་དོ་ཁུར་
མེད་པའི་རང་རྟགས་སམ། དྲི་བ་འདི་ཆོ་མེད་དུ་གཟིགས་པ་ཡིན་ནམ། དགོངས་གཅིག་
སྐྱོན་ཅན་དུ་ངེས་ཤེས་འདྲོངས་ཆེས་པ་ཡིན་ནམ། གང་ལྟར་མཁས་དབང་ཚོས་སྣང་མེད་དུ་
བསྐྱར་བ་འདི། འབྲི་གུང་བཀའ་བརྒྱུད་ཀྱི་ལ་རྒྱ་ཇི་ལྟར་མཚོན་པའི་གསལ་བྱེད་དུ་ཅིས་མི་
གྲུབ།
ཁོ་བོའི་ངོས་ནས་ད་ལྟ་ཕྱི་ནང་གང་སར་དགོངས་གཅིག་གི་འཆད་ཉན་ཤིན་ཏུ་དཀོན་
པའི་སྟེང་དུ། དོགས་སློང་གི་སྐོར་བློ་གསར་གྱི་མདུན་དུ་བཤམས་དྲགས་ན། དགོངས་
གཅིག་ཆོས་སྐོར་གྱི་འཕྲིན་ལས་ཉམས་པའི་རྐྱེན་དུ་མི་འགྲོ་བའི་ཉེན་ཁ་མེད་པ་ག་ལ་སྲིད་སྙམ།
དེར་བརྟེན་ཐེག་པ་རང་འཁུར་གྱིས་དགོངས་གཅིག་གི་བསྟན་པར་སྲི་ཞུ་ཅུང་ཟད་སྒྲུབ་ན་ལེགས་
པར་མཐོང་སྟེ། སྤྱིར་ཡང་རྗེ་མི་བསྐྱོད་རྡོ་རྗེས་རང་རེ་བཀའ་བརྒྱུད་འདི་ལྟ་བུ་དང་མཇལ་
བ་བསྐལ་པ་དཔག་ཏུ་མེད་པར་སངས་རྒྱས་གྲངས་མེད་པས་བྱིན་གྱིས་བརླབས་པ་ཡིན། ཞེས་
གསུངས་ཤིང་། བྱེ་བྲག་ཏུ་འཇུ་མི་ཕམ་གྱིས་སྤྱོད་འཇུག་ཤེར་འགྲེལ་གྱི་སྐོར་ལ་བརྒལ་ལན་
ཉིན་བྱེད་སྣང་བ་ལས། གང་དག་རང་ཉིད་ཆོ་སྒོ་གང་ལ་ཞུགས་པའི་ལུགས་བཟུང་ནས།
དེ་དང་མི་མཐུན་པར་སྨྲ་བ་ལ་བརྒལ་བ་ནི་ཕ་རྗེས་བུ་འཇུག་ཡ་རབས་དམ་པའི་སྲོལ་ཡིན་པས།



དམ་ཆོས་དགོངས་གཅིག་གི་མཛེས་རྒྱན།
དུས་ངན་གྱི་རང་རྟགས་རང་གི་མེ་ཏོག་ཕོག་པའི་ལྷ་སྐལ་རྣམས་སྨད་ནས། གཞན་ལུགས་
ཀྱི་རྗེས་བརྗོད་ལ་དགའ་ཡང་། གཞན་གྱི་ལད་མོ་ཇི་བཞིན་རྗེས་སུ་མ་འཁྱོལ་བའི་བླ་བཙོང་
ངོ་ཚ་མི་ཤེས་པ་དག་དང་མི་འདྲ་བའི་ཕྱིར་རོ། །ཞེས་གསུངས་པའི་ཕྱིར་རོ།།
དེ་ལས་ཐོག་མར་ཁོང་གིས། མཚམས་སྦྱོར་ངོ་སྤྲོད། ཅེས་བྲིས་སྣང་བ་ནི།
ཐུན་མོང་གི་རིག་གནས་ལ་མ་སྦྱངས་པར་ཐུང་མོང་རིག་པའི་གནས་ལ་སྦྱངས་པའི་རང་རྟགས་
སུ་ཆེས་གསལ་ཏེ། བོད་ཀྱི་བརྡ་སྤྲོད་ཀྱི་ལུགས་དང་མི་མཚུངས་པའི་ཐ་སྙད་ཡིན་པའི་ཕྱིར།
དེར་ཐལ། མཚམས་སྦྱོར་དང་ངོ་སྤྲོད་གཉིས་ནི་དོན་གཅིག་མིང་གི་རྣམ་གྲངས་ཡིན་པའི་
ཕྱིར། དེ་ཡང་དག་ཡིག་གསར་བསྒྲིགས་མཚོ་སྔོན་མི་རིགས་དཔེ་བསྐྲུན་ཁང་གིས་དཔར་
བའི་ཤོག་ངོས། ༤༤༩ ལས། མཚམས་སྦྱོར། མི་ཕན་ཚུན་ངོ་སྤྲོད་པའི་དོན་ཏེ།
ངས་བྱིས་པའི་དགེ་རྒན་ལ་མཚམས་སྦྱོར་བྱས། ཕན་ཚུན་ངོ་སྤྲད་པ་དང་ཚིག་སྔ་ཕྱི་སོགས་
འབྲེལ་བར་བྱེད་པའི་ལས་ཚིག་ལ་འཇུག་པ་ནི། ཞེས་སོགས་གསལ་བའི་ཕྱིར་དང་། གཞན་
ཡང་བོད་རྒྱ་ཚིག་མཛོད་ཆེན་མོ་པེ་ཅིན་དཔར་མའི་ཤོག་ངོས། ༦༦༢ ལས། ངོ་སྤྲོད།
བརྡ་སྤྲོད་པའམ་ཕན་ཚུན་ངོ་ཤེས་པར་བྱེད་པ། ཞེས་གསལ་ཞིང་། ཤོག་ངོས། ༢༣༡༡
ལས མཚམས་སྦྱོར་བ། མིའམ་ཡུལ་དང་། དངོས་པོ་གསར་དུ་ངོ་སྤྲོད་བྱེད་པ།
ཞེས་གསལ་བས་ཀྱང་ལེགས་པར་གོ་ཐུབ་པས་ན། བྱ་ཚིག་ཉིས་ལྡབ་སྦྱོར་བ་དེ་ནི། ཁོང་
གི་བརྡ་སྤྲོད་ཁོ་ནའི་ལུགས་སུ་བཞག་ན་འཐུས་པར་སེམས།
ཡང་དེར། གངས་ཅན་སཱ་ལའི་སྨན་ལྗོངས་སུ་སྐྱེས་ཚར་བྱུང་ཞིང་། ཞེས་
གསལ་བ་ལ་བརྟག་ན། ཁོང་ཀ་ཤི་སྨི་རའི་མི་རིགས་ཤིག་མིན་ནམ་སྙམ་པ་ཞིག་ཀྱང་ཤུགས་



དྲིས་ལན་དོན་གཅིག་མ།
ཀྱིས་ཡིད་ངོར་ཤར་འོང་ཏེ། གངས་ཅན་སཱ་ལའི་སྨན་ལྗོངས་ནི། དེ་དེའི་གནའ་མིང་ཡིན་
པའི་ཕྱིར། ཁོང་ཡང་ཐུགས་ཁག་མེད་དེ། སྔ་རབས་པ་འགས་ས་ཁམས་སོགས་ལ་མ་
བརྟགས་པར། བོད་ལ་སཱ་ལའི་སྨན་ལྗོངས་ཞེས་སྒྲོ་བཏགས་པའི་རྗེས་སུ་སྙེགས་པའི་ཕྱིར།
དོན་དུ་བོད་དུ་སཱ་ལའི་ཤིང་སྐྱེ་མྱོང་མེད་དེ། ད་ལྟའང་མེད་ལ། སྔ་དུས་སུའང་སྐྱེ་མ་མྱོང་
བའི་ཕྱིར། སཱ་ལ་ནི་རྒྱ་གར་སོགས་ཀྱི་ཤིང་ཡིན་པའི་ཕྱིར་རོ།།སྔ་རབས་པས་བོད་དུ་སཱ་ལར་
འདོད་པའི་ལུང་ནི། འཇམ་དཔལ་རྩ་རྒྱུད་ལ་གཏུགས་ཤིང་། དེའི་ནང་དུ།
སྟོན་པ་འདས་ནས་ལོ་བརྒྱ་ན། །ཁ་བ་ཅན་དུ་མཚོ་བྲི་ནས། །གངས་
ཅན་རི་ཡི་ལྷོ་ཕྱོགས་སུ། །སཱ་ལའི་ནགས་ནི་འབྱུང་བར་འགྱུར།།
ཞེས་པ་དེ་ཡིན་ལ། དམ་པ་སངས་རྒྱས་ཀྱི་རྣམ་ཐར་སོགས་ལ་གཞིར་བཞག་
ནས་བོད་ཡིན་པར་འགྲེལ་ནའང་། དོན་དངོས་ནི་དགྲ་བཅོམ་པ་ཉི་མ་དགུང་པས། ཁ་
ཆེའི་ཡུལ་དུ་མཚོ་བརྟོལ་ནས། ཡུལ་ཁམས་གཏོད་པ་ཁོ་ན་ལ་གོ་དགོས་པའི་ཚུལ་དེ་མ་
མཁྱེན་པར་སྣང་བས། ཐུན་མོང་རིག་གནས་ལ་མཐོང་ཐོས་ཅུང་ཟད་ལས་མེད་གསུངས་པ་
དེ་བདེན་མཆི། །
ཡང་དེར། རྒྱལ་བསྟན་ལ་དད་པ་ཕྱོགས་ཙམ་ཐོབ་པའི་རྒྱལ་ཁམས་པ་ཁོ་བོས།
ཞེས་བཀོད་པ་ལ་བརྟག་ན། ཕྱོགས་ཙམ་ནི། ཟུར་ཙམ་ཞིག་གི་དོན་ཡིན་ཚུལ་བོད་རྒྱ་
ཚིག་མཛོད་སོགས་སུ་གསལ་བས། རྒྱལ་བསྟན་གྱི་སྒོར་ཞུགས་ནས་ད་ལྟ་འཆད་ཉན་གྱི་
འཁུར་བཞེས་པའི་བར་དུ་ཐོས་བསམ་ཇི་ཙམ་ཞིག་བྱས་མོད། དད་པ་ཕྱོགས་ཙམ་ལས་མ་
སྐྱེས་པའི་ནི་ཅུང་ངོ་མཚར་ཅན་གྱི་མཁན་པོ་ཡིན་ལ། ཕྱོགས་ཙམ་དེ་ཡང་དང་འདོད་ཡིད་



དམ་ཆོས་དགོངས་གཅིག་གི་མཛེས་རྒྱན།
ཆེས་གསུམ་ལས་སྔ་མ་དེ་ཡིན་པར་གསལ་ཏེ། དྭངས་བའི་བློས་ཞུས་སོ། །ཞེས་དངོས་
སུ་བྲིས་སྣང་བའི་ཕྱིར་རོ། །དེ་ལྟར་ན་སྔར་གྱི་ཐོས་བསམ་གྱི་སྐོར་དང་། དགོངས་
གཅིག་ལ་དོགས་པ་བཀོད་པའི་བློ་དང་འགལ་ཏེ། ཕྱོགས་ཙམ་གྱི་དད་ཅན་ལ་དོགས་སློང་
གི་སྤོབས་པ་དང་། མདོ་སྔགས་ཀྱི་གཞུང་དང༌། གསར་རྙིང་གི་མན་ངག་ཐུན་མོང་གི་
རིག་གནས་སོགས་ཀྱི་བློ་གྲོས་ཀྱི་སྣང་བ་ག་ལ་མཆིས་སྲིད། དེ་དག་ཡོད་ན་ཕྱོགས་ཙམ་
གྱི་དད་ཅན་ག་ལ་ཡིན་ཏེ། བལྟ་རྒྱ་དང་མཐོང་རྒྱ་ཅན་གྱི་བློ་ལྡན་ཡིན་པའི་ཕྱིར། རང་ཚིག་
སྔ་ཕྱི་དང་འགལ་ལོ།།
ཡང་། ཐུབ་བསྟན་ཡོངས་རྫོགས་ཀྱི་ཟབ་གནད་རྗེན་གཅེར་དུ་སྟོན་པ། ཞེས་
དམ་ཆོས་དགོངས་པ་གཅིག་པའི་དགོངས་དོན་གྱིས། ཐུབ་བསྟན་གྱི་ཟབ་གནད་རྗེན་གཅེར་
དུ་སྟོན་པ་དེ་རང་གིས་རྟོགས་པ་ཡིན་ནམ། གཞན་ཟེར་གྱི་ཚིག་རྗེས་སྙེགས་པ་ཡིན། སྔ་
མ་ཡིན་ན་ནི། ཤེས་འདོད་ཀྱིས་ཀུན་ནས་བསླངས་ཏེ། ཞེས་པ་དང་འགལ་ཏེ། དེ་ལྟར་
རྟོགས་ཟིན་ནས་སླར་ཡང་ཤེས་འདོད་ཀྱི་བློ་མི་འབྱུང་བའི་ཕྱིར་རོ། །ཕྱི་མ་ཡིན་ན་ནི། གཟུར་
གནས་ཀྱི་བློ་ཅན་མ་ཡིན་པར་གྲགས་པའི་རྗེས་འབྲངས་ཡིན་པར་ཐལ་ལོ།།
ཡང་<<དམ་ཆོས་དགོངས་པ་གཅིག་པའི་དྲི་བ་ལེགས་བཤད་བསུ་བའི་ཕོ་ཉ>>ཟེར་
བ་ཞིག་བྲིས་པ་འདིར་ཞེས་པ་ལ་བརྟག་ན། དགོངས་དོན་ཕྱིན་ཅི་མ་ལོག་པ་ཤེས་འདོད་ཀྱིས་
ཞེས་པས་མཚོན་ཏེ། ཉི་སྣང་སོགས་ཀྱིས་དགོངས་དོན་ཕྱིན་ཅི་མ་ལོག་པ་སྟོན་མི་ཐུབ་པར་
རྟགས་ཁས། དེས་ན་རྩོམ་པ་པོ་རྣམས་ཀྱང་མཁས་གྲུབ་ཀྱི་སར་སྙེགས་པ་ཞིག་མིན་པར་
གྲུབ་ཏེ། མཁས་གྲུབ་ཀྱི་སར་སྙེགས་ཟིན་ན་འབྲི་གུང་པའི་དགོངས་པ་མ་ནོར་བར་སྟོན་



དྲིས་ལན་དོན་གཅིག་མ།
པར་གྲུབ། ཡང་ཁོང་ཚོས་མ་ནོར་བ་སྟོན་མི་སྤོབས་པའི་ཤུགས་ལས། ཁོང་ཉིད་ནས་ཇི་
བཞིན་མ་ནོར་བར་རྟོགས་པར་གྲུབ་པ་མ་ཡིན་ནམ། ཡང་དྲི་བ་ཞེས་པ་འདི་ལ་དཔྱད་ན། མིང་
དེ་ལྡན་གྱི་གཞུང་ངོས་འཛིན་གྱིས་དགོས་པ་དང་ལྡན་དགོས་པས། དབང་པོ་རབ་འབྲིང་ཐ་
གསུམ་གྱིས་མིང་ལ་བརྟེན་ནས་ངོས་འཛིན་ཚུལ་ཀློག་པའི་གྲར་ཡོངས་སུ་གྲགས་མོད། འདིར་
ནི་དགོངས་གཅིག་དང་འབྲེལ་བའི་དྲུག་སྒྲ་དེས་ནི། དགོངས་གཅིག་ལ་བརྟེན་ནས་གཞན་
ལ་དྲི་བ་ཡིན་དང༌། གཞན་ལ་བརྟེན་ནས་དགོངས་གཅིག་ལ་དྲི་བ་ཡིན་དང་། དགོངས་
གཅིག་ལ་འབྲེལ་ཡོད་ཞིག་ལ་དྲི་བ་ཡིན་ཁ་གསལ་པོར་བསྟན་ཐུབ་མེད་པ་དེ་རེད། སྐྱོན་དྲི་
བ་དང་། དོགས་པ་དྲི་བ། དཀའ་གནད་དྲི་བ་གང་ཡིན་གསལ་པོར་བཀོད་ན་ཡིག་ཆའི་
མཚན་ཉིད་ཚང་ཞིང་། ཀློག་པ་པོས་ནང་དོན་བདེ་བླག་ཏུ་རྟོགས་རྒྱུར་སྨན་ཡོན་ཆེ་ཡང་། འདིར་
རབ་རིབ་ཞིག་ཏུ་གྱུར་སྣང་། ལེགས་བཤད་བསུ་བའི་ཕོ་ཉ་ནི་མངོན་བརྗོད་ཀྱི་རྒྱན་ཡིན་མོད།
ལེགས་བཤད་འདྲེན་པ་ཞེས་སྦྱར་ན་དོན་དང་ཆེས་མཐུན་ཏེ། དྲི་བ་འདི་ལ་བརྟེན་ནས་དྲིས་
ལན་ཞིག་འདྲེན་ཐུབ་པའི་ཕྱིར་རོ། །འོན་ཀྱང་བསུ་བ་ཞེས་པ་དེས་དྲི་མ་དགོས་པའི་དྲིན་ལན་
ཞིག་སྔར་ནས་ཡོད་བཞིན་པར་ཐལ་བ་དང་། སྤྱིར་འདྲེན་དང་བསུ་བ་མཉམ་ན་ཡང་། འཇུག་
ཡུལ་དང་ཚིག་གི་སྒྲོས་ཐ་དད་ཡིན་པས་སོ། །ཉི་སྣང་གི་ཉེས་བཤད་དེ་སེལ་དགོས་པའི་རེ་
བསྐུལ་དེའི་ཉམས་འགྱུར་དེ་ནི། ཕོ་ནའི་ཉམས་འགྱུར་ཡིན་མིན་འོག་ཏུ་འཆད་པར་འགྱུར་
ལ།
།
ཡང་ཟེར་བ་ཞིག་བྲིས་པ། ཞེས་པ་འདི་ནི་སྤྱིར་བཏང་བརྡ་སྤྲོད་ཀྱི་ལུགས་ལྟར་ན།
ཞེས་པ་ཞིག་ཅེས་འབྲི་དགོས་མོད། འདིར་ཟེར་བ་ཞིག་ཞེས་པ་འདི་ལ་བརྟགས་ན། ཁོང་



དམ་ཆོས་དགོངས་གཅིག་གི་མཛེས་རྒྱན།
་་
རང་ཉིད་ཀྱང་མཉེས་པོ་མ་བྱུང་བ་འདྲ་སྟེ་ཟེར་བ་ཞེས་བྲིས་པས་སོ། །ཡོངས་གྲགས་སུ་ཟེར་
བ་ནི་བརྗོད་པ་ལ་འཇུག་མོད། གཞུང་ལུགས་དང་རིག་ལམ་བསྡུར་བའི་ཚེ་ན་ཟེར་བ་ནི་མི་
འདོད་པའི་ཚིག་ལ་འཇུག་པ་ཡིན་ཏེ། ཀློག་པའི་སྒྲར་ལོ་གྲག་ཟེར་གསུམ་མི་འདོད་པའི་
བརྡ་སྤྱོད་དུ་གྲགས་པའི་ཕྱིར། བོད་རྒྱ་ཚིག་མཛོད་ཆེན་མོའི་ཤོག་ངོས་ ༢༤༦༩ ལས་
ཀྱང་། ཟེར། མི་འདོད་པ་དང་། མ་རངས་པའི་ཚིག་ཤུགས་ལ་སྟོན་བྱེད་ཀྱི་ཕྲད་ཅིག
ཅེས་སོགས་གསལ་བས་ཀྱང་མཚོན་ཐུབ་བོ།། །
ཡང་དེར། ཆགས་སྡང་རྨོངས་པའི་མེ་ལྕེས་རང་གཞན་གཉིས་ཕུང་གི་འདུ་འགོད་
རྩོམ་པ་མིན་པར། ལུང་རིགས་རྣམ་དག་ལ་བརྟེན་པས་མཆོག་དམན་སུའི་ཡང་ཐེ་ཚོམ་གཅོད་
པ་ལ། ཞེས་སོགས་གསལ་བ་ལ་བརྟག་ན་གོང་དུ་བྲིས་པ་འདིར་ཟེར་བའི་ཤུགས་ལས།
དྲི་བ་འདི་ལ་ལུང་རིགས་རྣམ་དག་ལ་བརྟེན་ནས་ལན་དགོས་ཞེས་གསུང་རྒྱུ་ཡིན་འདུག་མོད།
བརྟེན་པས་ཞེས་པའི་ཤུགས་ལས་ཁོང་གི་དྲི་བ་འདི་ལུང་རིགས་རྣམ་དག་ལ་བརྟེན་པས། མཆོག་
དམན་ཚང་མའི་ཐེ་ཚོམ་གཅོད་ཐུབ་པ་ཞིག་ཡིན་པར་གོ་དགོས་པར་གྱུར་འདུག་ལ། མ་ཟད།
སུའི་ཡང་ཞེས་པ་འདི་བོད་སྐད་ཡིན་མིན་གྱི་དོགས་པ་ཞིག་ཀྱང་འབྱུང་སྲིད་དེ། སྔར་བརྡ་
སྤྱོད་གཞུང་དུ་འདི་ལྟར་མ་གྲགས་པའི་ཕྱིར། གྲགས་ཞེ་ན་སུའི་ཡང་ཞེས་པ་དེ་དཔེ་ཆ་གང་
དུ་ཡོད་པ་སྟོན་རིགས་སོ། །བརྗོད་འདོད་དངོས་ནི་མཆོག་དམན་སུ་འདྲ་ཞིག་ཡིན་ན་ཡང་
ཞེས་བརྗོད་རྒྱུ་དེ་ཡིན་པར་ཐེ་ཚོམ་ཅི། ཡང་དེར་དྲི་ལན་ཚུལ་མཐུན་ཞིག་ཅེས་བརྡ་གསར་
ཡིན་ནམ་སྙམ་སྟེ། བརྡ་སྤྲོད་ཀྱི་གཞུང་དུ་དེ་ལྟར་མ་གྲགས་པའི་ཕྱིར་རོ། །བྲིས་པའི་
ལན་ཚུལ་མཐུན་ཞིག་ཞེས་བརྗོད་རྒྱུ་ཡིན་ན་ནི་དྲིས་ལན་ཞེས་འབྲི་དགོས་ཏེ། བོད་རྒྱ་ཚིག་
9



དྲིས་ལན་དོན་གཅིག་མ།
མཛོད་ཆེ་མོའི་ཤོག་ངོས་ ༡༣༣༢ ལས། དྲིས་ལན། དྲི་བར་བཏབ་པའི་ལན། ཞེས་
དང་དྲིས་ལན་འདོན་པ་དང་དྲིས་ལན་སློག་པ་རྣམས་དོན་གཅིག་ཡིན་ཚུལ་བཀོད་སྣང་བས་སོ།།
དེ་དག་ནི་ཁོང་གིས་མ་བསམ་བཞིན་ནོར་བ་མ་ཡིན་པར། འབྲི་འབངས་བདག་
ལྟ་བུའི་དྲོད་ཉུལ་བའི་ཆེད་དུ་ནོར་བའི་ཟོལ་བསྟན་པར་ཐེ་ཚོམ་ཅི། རྒྱུ་མཚན་ནི་དགོངས་
གཅིག་གི་རྩ་འགྲེལ་ལ་འཆད་འགྱུར་ལྟར་དོགས་སློང་དང་། སྐྱོན་འདོགས་ཀྱི་སྤོབས་པ་
དགེ་བ་ཅན་ཞིག་གི་ངག་ནས་འདི་ལྟར་ཐོན་མི་རིགས་པའི་ཕྱིར་རོ། །ཨ་མཚར་ཞུ་བ་དེ་ཙམ་
སྟེ། དོན་ལ་རྟོན་ན་ལེགས་བཤད་རྟོགས་པས་ཚིག་ཙམ་ལ་འཆེལ་བས་ཅི་ཞིག་བྱ་སྟེ་དོན་
མེད་དོ།།
སྨྲས་པ། འཕགས་ཡུལ་རིག་འབྱུང་གྲྭ་ན་མངོན་འཕགས་ཤིང་།།
འཕགས་བོད་མཁས་པའི་ལེགས་བཤད་སྨྲ་བའི་བཤེས།།
འཕགས་མཆོག་དགའ་བའི་དབང་པོའི་རྡོ་རྗེའི་གསུང་།།
འཕགས་མིན་བདག་འདྲས་རྟོགས་པའི་གོ་སྐབས་ཕྲ།།
བཀའ་བརྒྱུད་འབྲི་གུང་རིང་ལུགས་འཛིན་པའི་མཆོག། །
བཀའ་བརྒྱུད་མཐོ་སློབ་མཁན་པོའི་ཚོགས་རྣམས་ཀྱིས།།
བཀའ་ལན་ཡོང་རེས་ལོ་གཅིག་ཡུན་བསྲིངས་ཀྱང་།།
བཀའ་ལན་མེད་པས་ཁོ་བོའི་གམ་དུ་ལྷགས།།



དམ་ཆོས་དགོངས་གཅིག་གི་མཛེས་རྒྱན།
སྐྱེས་སྦྱང་ཤེས་རབ་ནོར་གྱིས་དབུལ་གྱུར་པས།།
སྐྱེས་བུ་གཟུར་གནས་དགྱེས་པའི་ལེགས་བཤད་མེད།།
སྐྱེས་བུ་དམ་པའི་དགོངས་པ་མ་ལོན་ཀྱང་།།
སྐྱེས་ཆེན་གོང་མའི་ཞབས་འདྲེན་བླ་འཚོང་མིན།།
ཕྱོགས་མེད་ཁ་འཁྱེར་རང་ལུགས་བརླག་མཁན་མིན།།
ཕྱོགས་རེའི་མིག་ཅན་གཞན་ལུགས་བསྣུབ་མཁན་མིན།།
ཕྱོགས་ཙམ་མ་ཡིན་ཀུན་གྱི་དགོངས་པ་རྟོགས།། །
ཕྱོགས་ལས་རྣམ་རྒྱལ་བཀའ་བརྒྱུད་རྗེས་འབྲངས་ཡིན།།
ཞེས་ཀྱང་ཞར་དུ་ཐལ་ལོ།།
ཁ
དངོས་གཞིའི་དྲིས་ལན།
དྲི་བ་ལས། དཀར་ནག་ཟང་ཐལ་རྟེན་འབྲེལ་གནད་ལ་མཁས། །རྒྱལ་བའི་ཆོས་
ཀུན་ངེས་དོན་ཉིད་དུ་གཟིགས། །གྲུབ་པའི་ཚང་རྡོལ་ཕྲིན་ལས་འགྲོ་ཁམས་ཁྱབ། །འཇིག་
རྟེན་གསུམ་མགོན་བདག་བློའི་པདྨོར་རོལ། །ཞེས་མཆོད་བརྗོད་དུ་བྲིས་འདུག
ལན་དུ།
དེ་ཡང་སྟོན་པ་བླ་ན་མེད་པ་དང་དེའི་བསྟན་པ་མཐའ་དག་ཚད་མར་གྱུར་



དྲིས་ལན་དོན་གཅིག་མ།
པ་ཉིད་དུ་གྲུབ་པ་བཤད་དགོས་པས། ཐོག་མར་སྟོན་པ་བླ་ན་མེད་པ་ཉིད་དུ་བརྗོད་པ་ལ། འབྲི་
གུང་འཇིག་རྟེན་གསུམ་མགོན་འདི་ཉིད་ནི་འཕགས་ཡུལ་གྱི་པན་ཆེན་ཤཱཀྱ་ཤྲཱི་སོགས་དང་།
བོད་ཀྱི་མཁས་གྲུབ་སྔ་ཕྱི་མང་པོས་བསྔགས་བསྟོད་བཀུར་གསུམ་མཛད་ཅིང་། དཔལ་
མགོན་ཀླུ་སྒྲུབ་ཀྱི་རྣམ་འཕྲུལ་ཡིན་པའི་ཆེ་བརྗོད་སོགས་མང་དུ་སྣང་བས། རྗེ་ཉིད་ནི་སྐྱོན་
བྲལ་གྱི་འདྲེན་པ་ཞིག་ཡིན་པས་དེ་ལྟར་བཀུར་བ་ལས། སྐབས་དེ་དང་དེའི་སྔ་རྗེས་སུ་བཙན་
པོ་དབང་ཡོད་ཀྱིས་དད་པ་བྱེད་དུ་བཅུག་པའི་ལོ་རྒྱུས་གཏན་ནས་མི་དམིགས་པའི་ཕྱིར། དེའི་
ཕྱིར་སྐབས་དེའི་སེར་སྐྱ་ཀུན་གྱིས་བསྟོད་ཅིང་བཀུར་བ་ནི་གཟུ་བོའི་བློ་ཁོ་ནས་ཡིན་པར་གསལ་
ལོ། །དེ་ནི། ཁྱད་པར་འཕགས་བསྟོད་ལས། །
བདག་ནི་སྟོན་པ་གཞན་སྤངས་ནས། །བཅོམ་ལྡན་ཁྱོད་ལ་སྐྱབས་
མཆིས་པས། །དེའི་ཕྱིར་སླད་དུ་ཞེ་ན་ཁྱོད། །སྐྱོན་མི་མངའ་ལ་ཡོན་
ཏན་ལྡན།། །
ཞེས་བསྟན་པ་ལྟར་རོ། །གྲུབ་མཐའ་དཀར་ནག་ཟང་ཐལ་ནི་རྟེན་འབྲེལ་གྱི་ཚངས་ཐིག་ཡིན་
ཏེ། རྗེ་ཀརྨ་པ་མི་བསྐྱོད་རྡོ་རྗེས། མགོན་པོ་འབྲི་གུང་པའི་དཀར་ནག་ཟང་ཐལ་བྱ་བའི་
ཆོས་ཀྱི་ཚུལ་འདི་ནི། སངས་རྒྱས་ཐམས་ཅད་ཀྱི་བསྟན་པའི་གནད་འགག གདུལ་བྱའི་
ཉམས་ལེན་གྱི་གལ་གཅེས་ཤོས་ཀྱི་ཐར་པའི་སྲོག་རྩ་དམ་པའོ། །ཞེས་གསུངས་པས་མཚོན་
ཕྱིར་ཚད་མ་ཡིན་ནོ། །འོ་ན་རྗེ་འདིར་མ་དད་པ་དང་། དགོངས་པར་བཀུར་ཞིང་གཤེ་བ་
མང་དུ་བྱུང་བས་ཚད་ལྡན་ཡིན་པར་ཐེ་ཚོམ་སྐྱེ་ཞེ་ན། དེ་ནི་ཆོས་རྗེའི་སྐྱོན་དུ་མི་འགྲོ་སྟེ། ལོག་
ལྟས་རྒྱུད་བསླད་པའི་སྣང་ངོར་ཡང་དག་པའི་མཛད་པའང་གཡོ་སྒྱུ་ཁོ་ན་ལས་མི་དམིགས་ཏེ།



དམ་ཆོས་དགོངས་གཅིག་གི་མཛེས་རྒྱན། །
ལྷས་སྦྱིན་བཞིན་ནོ། །དེའི་ཕྱིར་འཕགས་བསྟོད་ལས།
གང་ཕྱིར་འཇིག་རྟེན་སྐྱོན་ལ་དགའ། །ཡོན་ཏན་འཛིན་ལ་ཞན་པས་ན།།
སྐྱོན་ཡང་ཡོན་ཏན་ལྟར་མཐོང་ནས། །གཞན་ལ་སྐྱབས་སུ་མཆིས་པར་
གྱུར།།
ཞེས་པ་ལྟར་རྗེ་འདིར་ལོག་པར་རྟོགས་པ་དག་ཀྱང་དེ་ལྟར་ཡིན་ལ། འབྲི་གུང་
པའི་བསྟན་ཞབས་སུ་སྐྱེས་ཀྱང་། རྗེ་འདིའི་རིང་ལུགས་མི་འཛིན་པ་དག་ཀྱང་ཚུལ་དེ་ལས་
མ་འདས་པ་ཁོ་ན་སྟེ། རྗེ་འདི་གཙོ་བོར་མི་འཛིན་ཞིང་རྗེ་འདིའི་ཡོན་ཏན་ནི། གཞན་ལས་
དམན་པར་འཛིན་པས་ལོག་རྟོག་གི་ཁོངས་སུ་ཅིས་མི་འདུ་སྟེ། གཞན་གྱི་རྗེས་སུ་འབྲང་
བའི་ཕྱིར། དེ་ཉིད་ལས།
དེ་ལྟར་ཐམས་ཅད་མཁྱེན་མིན་པའི། །གྲུབ་མཐའི་སྐྱོན་གྱིས་བརླག་
སེམས་ལྡན། །བསམ་བརླག་རྣམས་ཀྱིས་སྐྱོན་མེད་པའི། །སྟོན་
པ་ཁྱོད་ཀྱང་མི་མཐོང་ངོ་།།
ཞེས་གསུངས་པ་ལྟར་རོ། །ཡང་སུ་མཆོག་དང་མཆོག་མ་ཡིན་པ་ཤེས་ཤིང་རྟོགས་
པར་དཀའ་སྟེ། ཚད་མ་རྣམ་འགྲེལ་ལས།
འདི་ནི་འདི་ལྟའམ་མིན་ནོ་ཞེས། །གཞན་ལ་སྐྱོན་ལྡན་སྐྱོན་མེད་པའམ།།
ཚད་མ་རྣམས་ནི་རྙེད་དཀའི་ཕྱིར། །རྟོགས་དཀའ་ཞེས་ནི་གཞན་གྱིས་
ཤེས།།
ཞེས་གསུངས་སོ་སྙམ་ན། རང་ཅག་གི་སྟོན་པ་སངས་རྒྱས་ཤཱཀྱ་ཐུབ་པ་ནས་
13



དྲིས་ལན་དོན་གཅིག་མ།
འཕགས་བོད་མཁས་གྲུབ། བླ་མ་བརྒྱུད་པ་ཀུན། མི་ཡི་ཡུལ་དུ་མི་ཡི་ལུས་སུ་སྐྱེས།
མི་སྐད་སྨྲ། མི་བཟས་བཞེས། མི་གོས་གྱོན། མི་སྤྱོད་བསྐྱངས། མི་ཡུལ་དུ་
བཞུགས། མི་ཡི་བླ་མ་བསྟེན། མི་ཡི་སློབ་མ་བསྐྱངས། མི་ཡུལ་འདིར་དགོངས་པ་
རྫོགས་པ་ཤ་སྟག་ལས། མི་མིན་པ་ཞིག་བྱུང་མྱོང་མེད་པ་ནི་སྔོན་གྱི་རྣམ་ཐར་དང་ལོ་རྒྱུས།
ཆོས་འབྱུང་ཁག་དང་། ད་ལྟའི་ཞིབ་འཇུག་གི་རིག་སྒོ་ཁག་གི་ལྟ་བ་བཅས་ཐུན་མོང་གི་
གྲུབ་དོན་ཞིག་རེད། དེའི་ཕྱིར་ཁོང་རྣམས་ཀྱི་རྣམ་ཐར་དང་། དགོངས་པ་རྣམས་སྔ་
རབས་མཁས་པའི་དཔྱད་གཏམ་དང་། དེང་དུས་རིག་ལམ་དཔྱད་བསྡུར་གྱི་རིགས་པའི་
ལམ་གྱིས་གཞལ་ན་གསལ་པོར་མངོན་ཏེ། སྔ་རབས་པས་ཚད་མར་གྲགས་པའི་གསུང་
རྩོམ་དང་། བཞེད་སྲོལ། ལོ་རྒྱུས་ཀྱི་བཤད་སྲོལ། རིག་གནས་ཀྱི་འཕེལ་རིམ་སོགས་
མང་པོ་ཞིག་ནི། ད་ལྟའི་ཞིབ་འཇུག་གི་རིག་པས་དཔྱད་གསུམ་གྱིས་གཏན་ལ་ཕབ་དུས་མི་
འཐད་པར་གྲུབ་ཡོད་ལ། དེ་ནི་བོད་ཀྱི་མཁས་གྲུབ་གྲགས་ཆེན་དང། གཡེར་ཆེན་མང་
པོའི་གསུང་ལ་སྐྱོན་ཕོག་ཡོད་པ་མཐོང་གསལ་རེད། འོན་ཀྱང་རྗེ་འབྲི་གུང་པའི་ཁྱད་ཆོས་
སམ་དགོངས་པར་དེ་ལྟར་གྱིས་སྐྱོན་ནི་སྔ་ཕྱི་གང་དུའང་མེད་པ་འདིས་ཀྱང་ཕྱོགས་ཙམ་མཚོན་
པར་བྱས་འདུག་སྙམ་སྟེ། སྔ་མ་འགས་དགོངས་གཅིག་ལ་སྐྱོན་འཕངས་ཀྱང་དངོས་ལ་
མི་འཇུག་པས་སོ། །སྔ་མ་རྣམས་ལ་སྐྱོན་འཇུག་པ་ནི་ཁག་མེད་དེ། སྤྱི་ཚོགས་དང་།
ལོ་རྒྱུས་ཀྱི་བཀག་རྒྱ་ཐེབས་ཡོད་པའི་ཕྱིར་ཟེར་ན། ཚང་མར་མཚུངས་པས་སོ། །དེ་བས་
ན། ལྷ་ལས་ཕུལ་བྱུང་གིས་བསྟོད་པ་ལས། །
བདག་ནི་སངས་རྒྱས་ཕྱོགས་མི་འཛིན། །སེར་སྐྱ་སོགས་ལ་མི་སྡང་



དམ་ཆོས་དགོངས་གཅིག་གི་མཛེས་རྒྱན།
ཡང་། །གང་ཞིག་རིགས་པར་ལྡན་པའི་ཚིག །དེ་ཉིད་སྟོན་པར་
ཡོངས་སུ་འཛིན།།
ཞེས་གསུངས་པ་ལྟར་མངོན་སུམ་རྗེས་དཔག་ལྐོག་གྱུར་གང་དུའང་སྐྱོན་གྱི་སྐབས་
མི་སྲིད་པ་དེ་ལ་སྐྱབས་སུ་མཆི་བ་ནི་ཤིན་ཏུ་ནས་ལེགས་སོ། །འོན་ཀྱང་ཐོག་མར་རང་གི་
ཤེས་རབ་དེ་སྐྱོན་བྲལ་ཞིག་ཡོང་བ་ནི་གལ་ཆེ་སྟེ། གཞན་དུ་ཡང་དག་པའང་མ་དག་པར་
མཐོང་སྲིད་དེ། མཁྲིས་ནད་ཀྱི་མིག་ཤེས་ཇི་ལྟ་བ་བཞིན་ནོ།།
དེ་བས་ན་འཇིག་རྟེན་གསུམ་མགོན་གྱི་རྣམ་ཐར་ཤེས་རྒྱུ་དེ་ནི་གལ་ཆེ་བས་འདིར་བརྗོད་
རྒྱུ་ནི། ཡོངས་སུ་གྲགས་ཤིང་གྲུབ་པའི་མཁས་གྲུབ་ཆེན་པོ་རྒྱལ་དབང་ཀརྨ་པ་མི་བསྐྱོད་
རྡོ་རྗེའི་ཞལ་སྔ་ནས་འདི་ལྟར་གསུངས་ཏེ། ༧སྐྱོབ་པ་འཇིག་རྟེན་གསུམ་གྱི་མགོན་པོ་འབྲི་
གུང་པ་རིན་ཆེན་དཔལ་ལ་ཕྱག་འཚལ་ལོ། །
འཇིག་རྟེན་ཞེས་གྲགས་འདུས་བྱས་བསླུ་བའི་ཆོས། །གང་ཡིན་དེ་དག་
རྫུན་དང་གསོག་གསོབ་པ། །ཆོས་འདི་ཐམས་ཅད་སྒྱུ་འདྲ་བཏགས་པ་
ཙམ། །ཅི་ལྟར་སྣང་བ་ཙམ་གྱིས་རབ་དབེན་པའི།།
དེ་ཚུལ་རྣམ་པ་ཐམས་ཅད་མཁྱེན་པའི། །ཡེ་ཤེས་རབ་ཏུ་གསལ་བའི་
དབང་ཕྱུག་གི །ཆོས་དང་ཆོས་ཉིད་ཀུན་གྱི་མགོན་པོ་སྟེ། །འཁོར་
འདས་ཀུན་གྱི་རྣམ་འདྲེན་ཟླ་མེད་པ།།



དྲིས་ལན་དོན་གཅིག་མ།
མཉམ་མེད་འབྲི་གུང་རིན་ཆེན་དེར་ཕྱག་འཚལ། །འགྲན་བྲལ་སྐྱུ་ར་
རིན་ཆེན་དེ་ལ་འདུད། །སྙེངས་བྲལ་སྐྱབས་མཆོག་རིན་ཆེན་དེར་
བསྔགས་སོ། །ཁྱེད་ཀྱིས་རྒྱལ་བས་མངོན་མཐོ་ངེས་ལེགས་ཀྱི།།
སྣང་བ་ཐམས་ཅད་གསལ་བར་མཛད་པའི་ཆོས། །གཅིག་ནི་ཟབ་དང་
ཅིག་ཤོས་མི་ཟབ་དང་། །གཅིག་ནི་དྲང་དོན་གཅིག་ནི་ངེས་དོན་ཞེས།།
དེ་ལྟའི་ཚུལ་ལ་སྦྱོར་བ་མ་ཡིན་ཞེས།།
ཀུན་ཀྱང་ཕུལ་དུ་དབྱུང་དུ་མེད་པ་ཡི། །རྫོགས་སངས་གོ་འཕང་ཁོ་ནར་
སྦྱོར་ཆེད་དུ། །ཆོས་ཀུན་ཐམས་ཅད་ངེས་པའི་དོན་ཉིད་དང༌། །
སངས་རྒྱས་རྣམས་ཀྱང་ཆོས་སྐུར་རོ་གཅིག་པས།།
བཟང་ངན་མཆོག་དམན་མཉམ་པ་ཉིད་དུ་བསྟན། །དེས་ན་ཐེག་པ་
གསུམ་པ་ཉན་ཐོས་ཐེག །མཆོག་ཏུ་གསང་སྔགས་ཐེག་པར་ལེགས་
པར་བསྔགས། །ཆོས་རྣམས་རང་བཞིན་ཅི་ལྟར་སྟོང་ན་ཡང་།།
ཐ་སྙད་བདེན་མེད་བདེན་པར་འཁྲུལ་ཆོས་ལ། །དགེ་དང་མི་དགེའི་རྒྱུ་
འབྲས་བསླུ་མེད་པས། །ས་བཅུའི་མགོན་ཀྱང་མི་དགེར་གྱུར་པ་ན།།
16



དམ་ཆོས་དགོངས་གཅིག་གི་མཛེས་རྒྱན།
ངན་སོང་རྣམ་སྨིན་མྱོང་ན་གཞན་ལྟ་ཅི།།
དེ་ལས་ལྷག་པའི་རྫོགས་པའི་སངས་རྒྱས་ཀྱང་། །སྔོན་ལས་ངན་པའི་
འབྲས་བུས་མནར་ལ་སོགས། །དཀར་ནག་དགེ་དང་མི་དགེའི་རྒྱུ་
འབྲས་ཀུན། །ཟང་ཐལ་བཟློག་ཏུ་མེད་པར་འབྱུང་བ་ཡི།།
སེང་གེའི་སྒྲ་དེ་ཁྱོད་ཀྱིས་བསྒྲགས་པ་ན། །ཤིན་ཏུ་ཕྲ་བའི་དགེ་དང་
མི་དགེ་ལ། །ཐར་འདོད་སྐལ་པར་ལྡན་པ་ཐམས་ཅད་ཀྱིས། །བླང་
དོར་ཚུལ་བཞིན་བྱེད་པའི་དལ་ཐོབ་ཚེ།།
བདུད་རིས་ནག་པོའི་ཚོགས་རྣམས་ཡིད་ཕམ་ནས། །ཁྱེད་ཀྱིས་བསྟན་
པའི་ལམ་འདི་སངས་རྒྱས་ཀྱི། །རིང་ལུགས་མིན་ཞེས་ཅ་ཅོ་ཅི་ཡང་
འབྱིན། །དེ་ལྟ་ནའང་བསླུ་མེད་རྒྱུ་འབྲས་ལ།།
ཇི་བཞིན་ཉམས་སུ་བླངས་ནས་གྲོལ་སྟེར་བའི། །སྟོན་པ་ཁྱེད་ལ་སྙིང་
ནས་སྐྱབས་སུ་མཆི། །འགྲོ་བ་ཀུན་ལ་འདི་ལྟའི་བཀའ་དྲིན་མཆོག།
བསྩོལ་བའི་སྐྱབས་གནས་ཁྱེད་ལས་མ་རྙེད་པས།།
17



དྲིས་ལན་དོན་གཅིག་མ།
བདག་ནི་སྙིང་ཁོང་རུས་པའི་གཏིང་ཤེད་ནས། །མགོན་པོ་ཁྱེད་ཀྱིས་
བསྟན་པའི་ལམ་འདི་ལས། །མཚན་དཔེས་བརྒྱན་པའི་སངས་རྒྱས་བྱོན་
གྱུར་ཏེ། །འདི་ཅི་ཀཱ་ཞེས་གཞན་དུ་བསྒྱུར་ན་ཡང་།།
བདེན་སྙམ་བགྱིས་པའི་སོམ་ཉི་ག་ལ་སྐྱེ། །ཁྱེད་ཀྱིས་ཆོས་ཀུན་སེམས་
ཀྱི་རྗེས་འགྲོ་དང་། །སེམས་ཀྱི་རྒྱུད་ལས་དེ་ཡི་འབྲས་སྣང་བས། །
སྣང་གྲགས་ཆོས་ཀུན་སེམས་ཙམ་དེ་ཡིན་ཕྱིར།།
རྣམ་རིག་མིན་པའི་སྡོམ་གཟུགས་ལ་སོགས་པ། །གཟུགས་སྒྲའི་ཆོས་
སྐུ་སེམས་ཀྱི་རང་གཟུགས་དང་། །སེམས་ཀྱི་རང་སྒྲ་སེམས་ཀྱི་རང་
འོད་དུ། །ལེགས་པར་གསུངས་ནས་རང་སེམས་འཁྲུལ་བ་ཀུན། །
འཁྲུལ་མེད་མངོན་འཚང་རྒྱ་བའི་ལམ་ལ་བཀོད། །དེ་ཚེ་སེམས་ཅན་ཚེགས་
མེད་གྲོལ་བའི་ཚེ། །བདུད་ཀྱི་རིས་འགས་བཟོད་པར་མ་གྱུར་ཏེ། །ཆོས་
རྣམས་ཐམས་ཅད་སེམས་སུ་འདོད་པ་དང་།།
རྣམ་རིག་མིན་གཟུགས་གཟུགས་སུ་གྲུབ་འདོད་པ། །འདི་ལྟའི་ཚིག་ནི་
འཁྲུལ་པ་བཅས་ཉིད་ཕྱིར། །དེར་ལྟར་བསྟན་པ་དམ་པའི་ལུགས་མིན་
18



དམ་ཆོས་དགོངས་གཅིག་གི་མཛེས་རྒྱན།
ཟེར།
།རྣམ་རིག་མིན་གཟུགས་གཟུགས་སུ་གྲུབ་པ་ཡི།།
སྣང་བ་འཇིག་རྟེན་ཀུན་ལ་གྲགས་པ་ལྟར། །མ་བརྟགས་ཙམ་དུ་ཐད་
སོར་བཞག་པ་ནས། །དགེ་དང་མི་དགེ་རྣམ་རིག་གཟུགས་རྣམས་ཀྱང་།།
སེམས་ཀྱི་རང་འོད་ཙམ་དུ་འགྱུར་བ་ལས།།
ཕྱི་ཡི་དོན་དང་ནང་གི་ཤེས་པ་རུ། །གྲུབ་བདེན་སྤྲོས་དང་བྲལ་འདི་ཁྱེད་
ཉིད་དང་། །མགོན་པོ་ཀླུ་དང་རྫོགས་སངས་རྒྱས་ཀྱིས་གསུངས། །
བདག་གིས་འདི་ལྟར་ཐོས་ཚེ་ཁྱེད་ཉིད་དང༌།།
རྫོགས་སངས་རྒྱས་ལས་གཞན་པའི་སྟོན་པ་ནི། །སྐྱེ་དང་ཚེ་རབས་ཀུན་
ཏུ་འཚོལ་རེ་ཤི། །སྐྱབས་གནས་ཁྱེད་ཀྱི་འཁྲུལ་པ་བྲལ་བའི་བསྟན། །
དམ་ཆོས་གསུང་རབ་རྒྱ་མཚོས་ཡིད་འཕྲོག་ནས།།
མགོན་པོ་ཁྱེད་ཉིད་ཁོ་ན་བདག་གི་མགོན། །འཇིག་རྟེན་གསུམ་གྱི་
མགོན་པོར་ཕྱག་བགྱིའོ།།
ཞེས་གསུངས་པ་ནི་སྐབས་འདིའི་དྲི་བའི་མཐའ་དཔྱོད་ཀྱང་ཡིན་པས། དཀར་
ནག་ཟང་ཐལ་དེ་ནི་ཆོས་ཀུན་གྱི་གཤིས་བབས་ཡིན་པ་ལས། རྗེ་འབྲི་གུང་པའི་ཉམས་འཆར་



དྲིས་ལན་དོན་གཅིག་མ།
ཙམ་ཞིག་མིན་པའི་གོ་བ་སྟེར་བས། བསྟན་བྱའི་དངོས་པོའི་གཤིས་སམ་བབས་དེ་ལ་སྔ་
མ་དག་མ་ཟད། དེང་དུས་ཀྱི་ཤར་ནུབ་ཀྱི་བསམ་བློ་དང་། ཚན་རིག་པ་ཀུན་གྱིས་མགྲིན་
གཅིག་ཏུ་གྱུར་པ་ནི། དངོས་པོ་ཀུན་ལ་ངོ་བོ་གཉིས་གཉིས་ལྡན་པ་སྟེ། དཀར་ནག་དང་
བཟང་ངན། ལེགས་ཉེས་དང་བདེ་སྡུག་ཅེས་པ་འདི་པར་བཞེད་བཞིན་འདུག་པས་ཀྱང་ལེགས་
པར་གྲུབ་བོ།།
ཡང་དྲི་བ་ལས། སློབ་བརྒྱུད་བདེན་པ་མཐོང་བ་དུ་མ་བྱུང་བའི་འབྲས་རྟགས་
ལ་བརྟེན་ནས། དགོངས་པ་གཅིག་པའི་གདམས་ངག་གི་དོན་གནད་ལ་འགལ་འཁྲུལ་མེད་
པ་ཁོ་ཐག་ཆོད་ནའང་། དགོངས་གཅིག་འགྲེལ་བ་ཉི་སྣང་གཞིར་བཞག་གི་ཚིག་དོན་ཁག་
ཅིག་འགལ་ཟློས་ལྟ་བུར་སྣང་བ་རྣམས་ཡི་གེའི་ལམ་ནས་དྲི་ལན་བྱས་ན། རིགས་མཐུན་
གཞན་ལའང་ཕན་པར་ངེས་པར་ལྷག་བསམ་གྱིས་འགོད་ན་འདི་ལྟར། ཞེས་བསྟན་འདུག
དྲིས་ལན་གྱི་ས་བཅད་ཙམ་དུ། སློབ་བརྒྱུད་བདེན་པ་མཐོང་བ་མང་དུ་བྱོན་པ་
འདི་ནི་བསྙོན་མེད་ཀྱི་བདེན་དོན་ཡིན་ཏེ། སྐབས་དེར་འཁོར་འབུམ་ཕྲག་བྱེ་བའི་ཚོགས་པ་
བསྐྱངས། ཞེས་སྤྱན་སྔ་ཤེར་འབྱུང་ཞབས་ཀྱིས་གསུངས་ཡོད་ལ། འཁོར་ཁྲི་ཚོ་བཅོ་
བརྒྱད་འཚོགས་ཞེས། གོང་ས་ལྔ་པ་ཆེན་པོའི་རྒྱལ་རབས་སྤྱོད་ཀྱི་རྒྱལ་མོའི་གླུ་དབྱངས་
སོགས་ཡིག་ཚང་ཁག་ཏུ་ཡང་གསལ་ཡོད། མ་ཟད། རི་ཐམས་ཅད་འབྲི་གུང་རི་པ།
ཐང་ཐམས་ཅད་འབྲི་གུང་ཐང་པ་ཞེས་དཔའ་བོ་གཙུག་ལག་ཕྲེང་བའི་ཆོས་འབྱུང་ནས་གསུངས།
20



དམ་ཆོས་དགོངས་གཅིག་གི་མཛེས་རྒྱན། །
དེ་ལྟར་གྲགས་པའི་ཕྲིན་ལས་བྱུང་བ་ནི་མངོན་སུམ་ཡིན། ལ་ལས་དེ་ནི་ཆེ་བསྟོད་ལས་
སྐབས་དེར་མི་དེ་ཙམ་ཞིག་འཚོགས་མི་སྲིད་ལ། སྲིད་ཀྱང་འབྲི་གུང་དུ་ག་ལ་ཤོངས་ཐུབ་
ཟེར། འབུམ་ཕྲག་བྱེ་བ་དེ་ནི་སྐུ་ཚེ་ཧྲིལ་པོའི་རིང་གི་ཞལ་མཇལ་གསུང་ཐོས་སྒོམ་ཁྲིད་
ཐོབ་པའི་སློབ་མ་ལ་གོ་དགོས་པ་ལས། འབྲི་གུང་དུ་གཞིས་སྡོད་བྱས་པ་ཁོ་ན་ལ་གོ་ག་ལ་
རུང༌། དེ་ཡང་སློབ་མ་རྣམས་ཁྲིད་ཐོབ་རིམ་བཞིན་ཕྱོགས་བཅུའི་རི་ཁྲོད་དུ་བཀྱེ་ཚུལ་རྣམ་
ཐར་ཁག་ན་གསལ་ཞིང་། རི་པ་གཏོས་ཆེ་བ་ཐེངས་གསུམ་སྔ་ཕྱིར་བརྫངསས་ཚུལ་ལོ་
རྒྱུས་ནང་འཁོད་ཡོད་པའི་ཕྱིར། ཁྲི་ཚོ་བཅོ་བརྒྱད་དུས་གཅིག་ལ་འཚོགས་པ་ཡིན་ལ། དེ་
ལྟར་ན་འབྲི་ཐེལ་གྱི་རི་ངོགས་སུ་ཇི་ལྟར་བྱ་སྙམ་མོད། ཁྲི་ཚོ་བཅོ་བརྒྱད་དེ་འབྲི་གུང་བླ་གཡེལ་
ཐང་འཚོགས་ཞེས་སྤྱན་སྔས་འདུལ་ཚོམས་གསལ་བྱེད་དུ་བཀོད་འདུག་པས། མི་ཤོངས་
པའི་དོགས་པ་མི་དགོས་ཏེ། གཞེས་ནིང་ལོར་སྤྲེལ་ལོའི་བཀའ་ཆོས་སྐབས་སུ་མི་ཚོགས་
ཁྲི་སུམ་ཅུ་དང་འཕྲུལ་འཁོར། རྟ་སོགས་ཐམས་ཅད་ཤོངས་པ་མངོན་སུམ་གྱིས་གྲུབ་བོ། །
དེ་ཡང་འབྲི་གུང་དུ་སྐབས་དེར་སློབ་ཚོགས་དེ་ཙམ་འཚོགས་པ་ནི་ངོ་མཚར་ཤིན་ཏུ་ཆེ་བའི་རྣམ་
ཐར་ཏེ། འཕགས་བོད་ཀྱི་དམ་པ་སུ་ལའང་དེ་ལྟར་མ་བྱུང་བའི་ཕྱིར། དེ་དུས་དེང་དུས་
ལྟར་འགྲེམ་བརྡ་བྱས་པ་ནི་མེད་ལ། མདོ་དབུས་ཁམས་གསུམ་གང་སར་དེང་དུས་ལྟར་
འགྲུལ་ལམ་བདེ་བོ་དང་འཕྲུལ་འཁོར་ནི་མེད། རྒྱལ་པོ་དང་ས་བདག་གིས་སྐུལ་སློང་གིས་
གྲ་གྲལ་བསྡུ་བ་ནི་མེད། སོ་སོས་དད་གུས་སྤྲོ་གསུམ་གྱིས་འབྲི་གུང་དུ་ཡོང་བ་ཤ་སྟག་
རེད། དེང་དུས་ག་གེ་མོར་གྲྭ་བཙུན་ཁྲི་འདུས་ཡོད་ཟེར་བ་ལ་ཧ་ལས་རྒྱུ་གང་ཡང་མེད་དེ།
འགྲུལ་བཞུད་སོགས་ལ་ཆ་རྐྱེན་སྟབས་བདེ་བའི་ཕྱིར། སྔ་དུས་ལྷ་སར་སྨོན་ལམ་ཆེན་མོར་



དྲིས་ལན་དོན་གཅིག་མ།
དགེ་འདུན་པ་ཁྲི་ཁ་ཤས་འདུས་ཚུལ་དང་། གྲྭ་ས་རྣམས་སུ་དགེ་འདུན་ཁྲི་དང་། སྟོང་
ཕྲག་མང་པོ་ཡོད་ཟེར་བའང་ཡ་མི་མཚན་ཏེ། དེ་ཚོ་ནི་སྡེ་སྲིད་ཀྱིས་བཻ་སེར་ལས་བྱུང་ལྟར་
གྲྭ་ཁྲལ་བསྐུལ་ནས་དབང་མེད་དུ་གྲྭ་བ་བྱེད་བཅུག་པའི་སྲོལ་བཏོད་པ་ལ་བྱུང་བ་ཞིག་ཡིན་ཏེ།
གྲྭ་འཕྱགས་ཞེས་ལོ་ལྟར་གྲྭ་ཁྲལ་བསྡུ་བའི་ཕྱིར་རོ།།
ཡང་དགོངས་གཅིག་གི་འགྲེལ་པ་ཉི་སྣང་དང་གཞན་ཡང་ཚིག་དོན་འགལ་ཟློས་ཀྱི་སྐྱོན་
གཟིགས་པ་ནི། ཁོང་ཉིད་ཐོས་པའི་རྒྱ་མཚོའི་ཕ་རོལ་ཏུ་སོན་པའི་མང་ཐོས་ཤིག་ཡིན་པའི་
དཔང་རྟགས་ཡིན་ལ། རིགས་མཐུན་ལ་ཕན་པའི་དགོངས་པ་བཞེས་པ་ནི་ལེགས་ཏེ། གཞན་
དུ་སོ་སོ་དགོངས་གཅིག་བསྣུབ་མཁན་གྱི་མཁས་གྲལ་དུ་ལྷུང་ངེས་པའི་ཕྱིར་རོ། །ང་ཚོས་
མཐོང་གསལ་ལྟར་སྔར་གྱི་གྲུབ་མཐའི་བར་གྱི་དགག་སྒྲུབ་དེས། བསྟན་པ་སྤྱིའམ་གྲུབ་
མཐའ་སོ་སོའི་ངོས་ལ་རང་ལུགས་སྲུང་བའི་དགེ་མཚན་ཡོད་པར་ངེས་ལ། གཞན་དུ་ད་
བར་ཕན་ཚུན་ལོག་རྟོག་གི་རྒྱུ་རྨ་མེད་པར་གྱུར་ཏེ། བོད་བརྒྱུད་ནང་བསྟན་པ་ཕན་ཚུན་གཤེ་
བསྐུར་གྱི་རྒྱུན་མི་ཆད་པའི་ཉེར་ལེན་ཁོ་ནར་གྱུར་པའི་སྣང་ཚུལ་ཡང་ཆེས་ཆེར་གསལ་
བ་འདི་བཞིན་ནོ། །འདིར་ཁོང་གིས་བསྟན་པའི་དགོངས་གཅིག་འགྲེལ་བ་ཉི་སྣང་ནི། འབྲི་
གུང་གདན་རབས་ཉེར་ལྔ་པ་ཀུན་མཁྱེན་རིག་འཛིན་ཆོས་ཀྱི་གྲགས་པ་འཕྲིན་ལས་རྣམ་པར་རྒྱལ་
བའི་(༡༥༩༥=༡༥༩)སྡེས་དགུང་གྲངས་སོ་དགུ་པར་(ཕྱི་༡༦༣༣)བརྩམས་པའི་དམ་པའི་ཆོས་དགོངས་
པ་གཅིག་པའི་རྣམ་བཤད་ལུང་དོན་གསལ་བྱེད་ཉི་མའི་སྣང་བ་ཞེས་བྱ་བ་དེ་ཡིན་ལ། དེ་ནི་
གཞུང་གསལ་ལྟར་གྱི་དཔྱད་གཞི་དང་ཁྱད་པར་ཀརྨ་པ་ཞྭ་དམར་བ་བཞི་པ་ཆོས་ཀྱི་གྲགས་པས་
མཛད་པའི་དགོངས་གཅིག་གསལ་བྱེད་གཞིར་བཟུང་བ་ཞིག་ཡིན་པ་ནི། བལྟས་པ་ཙམ་
22



དམ་ཆོས་དགོངས་གཅིག་གི་མཛེས་རྒྱན།
གྱིས་རྟོགས་ཐུབ་ངེས་སུ་མཆིས། ད་བར་འགལ་ཟློས་ཡོད་ཚུལ་མ་གྲགས་པ་འདི་ལས་
རང་ཕྱོགས་སུ་ཐོས་བསམ་ལ་ཞིབ་ཏིག་བྱེད་མཁན་མེད་པའི་མཚོན་རྟགས་ཡིན་པས། དེང་
དུས་ཀྱི་འབྲི་འབངས་ཚོས་ཐོས་བསམ་སྒོམ་གསུམ་གྱིས་རང་རྐང་འཛིན་དགོས་སོ།།
དྲི་བ་དང་པོ། འཁོར་བའི་རང་གཤིས་བདེ་གཤེགས་སྙིང་པོ་ཡིན་པ་དང་། སེམས་
ཅན་རྣམས་ཀྱི་གཤིས་བབས་སོ་སོར་ཡོད་པ་ནི་འགལ་ཏེ། གཤེགས་སྙིང་སྤྲོས་བྲལ་གྱི་ཡེ་
ཤེས་ཡིན་པའི་ཕྱིར། སོ་སོར་ཡོད་པ་གཤིས་ཀྱི་རྟེན་འབྲེལ་ལ་དགོངས་སོ་ཞེ་ན་ཡང་། སངས་
རྒྱས་ཀྱིས་དྲང་དོན་གྱི་ཆོས་མ་གསུངས་པ་དང་འགལ་ཏེ། རྟེན་འབྲེལ་སྣང་ཙམ་པའི་ཀུན་
རྫོབ་བརྗོད་བྱར་བྱས་པ་ལས། གཞན་པའི་དྲང་དོན་ཞིག་བཀའ་བསྟན་ཚད་ལྡན་གང་ནའང་
མེད་པའི་ཕྱིར་རོ། །ཞེས་གསུངས།
ལན་དུ། དེ་ཡང་གང་ཞིག་ཡང་དག་པའི་ལམ་དུ་ཞུགས་པའི་ཀུན་སློང་སྔོན་དུ་
འགྲོ་བས་རིགས་པའི་ལམ་དུ་གཞོལ་བ་ན། ཐོག་མར་ངེས་དགོས་པ་ནི། གང་ཟག་གི་
གཟུགས་དང་སྤྱོད་པ་ལ་མི་རྟོན་པར། དེས་བསྟན་པའི་ལེགས་བཤད་ལ་རྟོན་དགོས་པ་
དང༌། ཚིག་གི་སྡེབ་སྦྱོར་སྙན་ངག་ཡིན་མིན་སོགས་ལ་མི་རྟོན་པར། བརྗོད་བྱའི་དོན་ལ་
རྟོན་དགོས་པ་དང་། དོན་ཡང་ཉི་ཚེ་བ་དང་གནས་སྐབས་སོགས་ཀྱི་དྲང་དོན་ལ་མི་རྟོན་པར།
མཐར་ཐུག་ངེས་པའི་དོན་ལ་རྟོན་དགོས་པ་དང་། ངེས་པའི་དོན་དེ་ཡང་རྣམ་ཤེས་ཁོ་ནའི་
སྤྱོད་ཡུལ་དུ་གྱུར་པ་ལ་མི་རྟོན་པར། ཡེ་ཤེས་ཀྱི་སྤྱོད་ཡུལ་ལ་རྟོན་དགོས་པའི་རྩ་བའི་རྩ་
23



དྲིས་ལན་དོན་གཅིག་མ།
-
-
，
དོན་བཞི་པོ་དེ་གཞིར་བཟུང་ནས། མདོ་སྔགས་བསྟན་བཅོས་སོགས་ཀྱི་གནད་ལ་གཞལ་
དགོས་པ་གཞིར་བཞག་པའི་སྒོ་ནས། ཐེག་ཆེན་ཐུན་མོང་གི་རྣམ་བཞག་ནི། བདེན་
གཉིས་ལས་བརྩམས་ནས་འཇུག་དགོས་པར་གསུངས། དེ་ཡང་བཀའ་དང་པོར་གཏོགས་
པ་ལ་བདེན་གཉིས་ཀྱི་རྣམ་གཞག་ཡོད་སྲིད་ནའང་ཐ་སྙད་བཏོན་མེད། བདེན་གཉིས་ཀྱི་ཐ་
སྙད་ནི་བཀའ་བར་བའི་ནང་དུ་བཏོན་ཡོད་པ་བཞིན། བསྟན་བཅོས་རྩ་ཤེར་ནས་བཟུང་ཐ་
སྙད་དེ་དར་ཡོད་ལ། བཀའ་མཐའ་མའི་དགོངས་པ་ལྟར་བདེན་གཉིས་ཀྱི་མཚན་ཉིད་
ལའང་། འཁོར་འདས་ཀྱིས་བསྡུས་པའི་ཆོས་ཐམས་ཅད་ཀྱི་སྣང་ཚུལ་ཐད་ཆོས་ཅན་ཇི་སྙེད་
པ་སྣ་ཚོགས་སུ་སྣང་བ་ནི། སྣང་བ་ཙམ་སྟེ་ཀུན་རྫོབ་ཀྱི་བདེན་པ་དང་། དེ་དག་གི་
གནས་ཚུལ་ཐད་ཆོས་ཉིད་ཇི་ལྟ་བ་སྟོང་པ་ཉིད་ཡོད་མེད་སོགས་མཐའ་ཀུན་དང་བྲལ་བ་ནི་དོན་
དམ་གྱི་བདེན་པར་བཞེད། དེ་ཡང་གནས་ལུགས་མཐར་ཐུག་གི་དབང་དུ་བྱས་ན། ཀུན་
རྫོབ་ནི་ཡོད་པ་དང་། དོན་དམ་ནི་མེད་པ་ཞེས་ཡོད་མེད་ཀྱི་མཚན་ཉིད་ཐ་དད་པ་ཞིག་ཏུ་གནས་
པ་མ་ཡིན་ཏེ། ཤེར་སྙིང་ལས། གཟུགས་སྟོང་པའོ། །སྟོང་པ་ཉིད་གཟུགས་སོ། །
གཟུགས་ལས་སྟོང་པ་ཉིད་གཞན་མ་ཡིན། །སྟོང་པ་ཉིད་ལས་ཀྱང་གཟུགས་གཞན་མ་ཡིན་
ནོ། །ཞེས་བསྟན་ཡོད། འདི་འགྱུར་ཕྱི་མའམ་ཡོངས་གྲགས་ཀྱི་ལུགས་ཡིན་གྱི། གཞན་
ཏུན་ཧོང་གཏེར་ཡིག་ཏུ་ཤེར་སྙིང་ཁག་གཉིས་སྣང་བ་ནི། རྒྱ་ནག་གི་འགྱུར་དང་འདྲ་བར་
མཆིས་ཤིང་། སྟོང་ཉིད་དྲུག་སྦྱོར་དུ་གསུངས་འདུག འོན་ཀྱང་དོན་ནི་གཅིག་ཏུ་འབབས་
ཤིང་། སྣང་སྟོང་ཟུང་འཇུག་མཐའ་བྲལ་བློ་འདས་ཀྱི་ཡེ་ཤེས་ཏེ། རྣམ་གྲངས་མ་ཡིན་
པའི་གནས་ལུགས་བསྟན་པ་འདི་ཡིན་ཞིང་། འདི་ལ་བདེན་གཉིས་ཟུང་འཇུག་དེ་ནི། གནས་
24



དམ་ཆོས་དགོངས་གཅིག་གི་མཛེས་རྒྱན།
ཚུལ་དང་སྣང་ཚུལ་ཐ་དད་པ་འགལ་བ་ཡིན་པར་འདོད་ན། འདོད་པ་དེ་དང་དེར་སྐྱོན་བཞི་
བབས་པར་མདོ་སྡེ་དགོངས་པ་ངེས་འགྲེལ་ལས་བསྟན་ཏེ། དེ་འདྲ་ཡིན་ན་མྱང་འདས་མི་
ཐོབ་པར་འགྱུར་ཏེ། དོན་དམ་མངོན་སུམ་རྟོགས་ཀྱང་ཀུན་རྫོབ་ལོགས་སུ་དམིགས་དགོས་
པའི་ཕྱིར། དོན་དམ་པའི་བདེན་པ་དེ་ཀུན་རྫོབ་བདེན་པའི་ཆོས་ཉིད་མ་ཡིན་པར་འགྱུར་ཏེ།
ཀུན་རྫོབ་དང་ཐ་དད་ཡིན་པའི་ཕྱིར། མི་ནི་དུད་འགྲོའི་ཆོས་ཉིད་མ་ཡིན་པ་བཞིན་ནོ། །དོན་
དམ་པའི་བདེན་པ་ནི་ཀུན་རྫོབ་ཀྱི་བདག་རབ་ཏུ་མ་གྲུབ་པ་ཙམ་མ་ཡིན་པར་འགྱུར་ཏེ། བདེན་
གཉིས་ཐ་དད་ཡིན་པའི་ཕྱིར། སྐྱེས་བུ་གཅིག་གི་རྒྱུད་ལ་ཀུན་ཉོན་དང་། རྣམ་བྱང་དུས་
གཅིག་ལ་འཇུག་པ་མི་འགྱུར་བར་འགྱུར་ཏེ། དོན་དམ་པའི་མྱང་འདས་ཐོབ་པའི་དུས་སུ་
ཀུན་རྫོབ་ལོགས་སུ་ཡོད་ཅིང་། ཉོན་མོངས་པར་ཡང་འགྱུར་བའི་ཕྱིར་རོ།།
ཡང་བདེན་གཉིས་ཐ་དད་མ་ཡིན་པས་གཅིག་ཡིན་པར་འདོད་ན། དེ་ལ་སྐྱོན་བཞིས་
གནོད་པར་མདོ་དེ་ལས་གསུངས་ཏེ། སོ་སོ་སྐྱེ་བོས་ཀྱང་དོན་དམ་མཐོང་བར་འགྱུར་ཏེ། ཐམས་
ཅད་ཀྱིས་ཀུན་རྫོབ་མཐོང་བའི་ཕྱིར། དོན་དམ་ལ་བསྟེན་ནའང་ཟག་པ་འཕེལ་བར་འགྱུར་ཏེ།
ཀུན་རྫོབ་ལ་བརྟེན་ནས་ཟག་པ་འཕེལ་བའི་ཕྱིར། ཀུན་རྫོབ་ལའང་དབྱེ་བ་གང་ཡང་བཞག་
རྒྱུ་མེད་པར་འགྱུར་ཏེ། དོན་དམ་པར་དབྱེ་བ་གང་ཡང་མི་དམིགས་པའི་ཕྱིར། དོན་དམ་
པ་ཡང་མཐོང་བ་དང་ཐོས་པ་དང་སྒོམ་པ་སོགས་ཀྱིས་བཙལ་མི་དགོས་པར་འགྱུར་ཏེ། ཀུན་
རྫོབ་ལ་ཇི་ལྟར་མཐོང་བ་དང་ཐོས་པ་ལས་ལོགས་སུ་བཙལ་མི་དགོས་པའི་ཕྱིར། དེ་ལྟར་
སྐྱོན་འབབས་པའི་གནད་ཀྱིས་གནས་སྣང་གཅིག་དང་ཐ་དད་གང་དུའང་ཁས་བླང་བར་མི་བྱ་སྟེ།
མདོ་དེ་ལས།



དྲིས་ལན་དོན་གཅིག་མ།
འདུ་བྱེད་ཁམས་དང་དོན་དམ་མཚན་ཉིད་ནི། །གཅིག་དང་ཐ་དད་བྲལ་
བའི་མཚན་ཉིད་དེ། །གཅིག་དང་ཐ་དད་ཉིད་དུ་གང་སེམས་པ། །དེ་
དག་ཚུལ་མིན་ལྟ་ལ་ཞུགས་པ་ཡིན།།
ཞེས་གསུངས་པའི་ཕྱིར། འདི་ནི་མདོ་ལུགས་ཀྱི་རྣམ་བཞག་ཏུ་སྣང་བས་སྔགས་
ནི་དེར་མི་གཏོགས་པར་སེམས་མི་རུང་སྟེ། སྔགས་ཀྱི་རིམ་གཉིས་ནི་བདེན་གཉིས་ཀྱི་
ཁྱབ་ཁོངས་ལས་མི་འདའ་སྟེ། ཐབས་ཤེས་ཀྱི་ལམ་ལས་ལོགས་སུ་མ་གྱུར་པའི་ཕྱིར་རོ།།
གནས་སྣང་གི་སྒོ་ནས་བདེན་གཉིས་བཞག་པ་ནི། བཀའ་བར་མཐའ་གཉིས་ཀའི་
དགོངས་པ་ཡིན་ཞིང་། བཀའ་མཐའ་མ་རྒྱུད་བླ་མའི་དགོངས་པ་གཙོ་བོར་སྟོན་པ་ཡིན་པ་
ཡང་ཤེས་པ་བྱས་ལ། དགོངས་འགྲེལ་ཉི་སྣང་ལས། འཁོར་བའི་རང་བཞིན་ཐམས་ཅད་
ཀྱང་རང་རང་གི་གཤིས་སམ་བབས་ནི། ཀུན་གཞི་བདེ་བར་གཤེགས་པའི་སྙིང་པོ་ཟབ་མོ་
སྟོང་པ་ཉིད་ཀྱི་རང་བཞིན་ལས་གང་དུ་ཡང་མ་འདས་ཏེ། ཞེས་གསུངས་པ་ཡང་གནས་
ཚུལ་ལ་དགོངས་ནས་བསྟན་པ་ཡིན་པས། དེ་མ་ཐག་རྒྱུད་བླ་མ་ལས། ཞེས་ལུང་
དྲངས་པས་ཀྱང་ཤེས་ཐུབ་པ་འདི་རེད་ལ། དེ་ལས་སེམས་ཅན་རྣམས་ཀྱི་གཤིས་བབས་སོ་
སོར་ཡོད་པ་ཡང་། མགོན་པོ་འབྲི་གུང་པས་སེམས་ཐ་དད་པའི་དབང་གིས་སྣང་བ་ཡང་ཐ་
དད་དུ་གསུངས་པ་ལྟར་གོ་ལུགས་སོ་སོར་བྱུང་། ཞེས་གསུངས་པ་ནི། སྣང་ཚུལ་གྱི་
བདེན་པ་ལ་དགོངས་ནས་གསུངས་པ་ཞིག་རེད། དེ་ནི་ལུང་དུ་སེམས་ཐ་དད་པའི་དབང་
གིས་སྣང་བ་ཐ་དད་པའི་རྡོར་གསུངས་དེ་དྲངས་པས་ཤེས་ཐུབ། རྡོར་གསུང་དེའི་དགོངས་
པ་ནི། དོན་དམ་དུ་གནས་ཚུལ་ཕྱི་དོན་བདེན་གྲུབ་ཏུ་བཞག་ཏུ་མེད་ཀྱང༌། སྣང་ཚུལ་ཀུན་



དམ་ཆོས་དགོངས་གཅིག་གི་མཛེས་རྒྱན།
རྫོབ་ཀྱི་དབང་དུ་སྣ་ཚོགས་སུ་སྣང་བ་འདི་ནི། ནང་སེམས་ཀྱི་བག་ཆགས་བཟང་ངན་ནམ།
སྲབ་མཐུག་གི་དབང་གིས་སྣང་བ་ཡིན་ཚུལ་གསུང་པས་མཚོན་ཐུབ་པ་འདི་རེད། ཞིབ་ཆ་
རྡོར་གསུང་དེའི་འགྲེལ་བ་ལ་ཞིབ་ཏུ་དཔྱད་ན་ངེས་པ་རྙེད་ཐུབ། དེའི་ཕྱིར་འགལ་བ་ནི་མེད་
དེ། འདིར་བདེ་གཤེགས་སྙིང་པོས་འགྲོ་བ་ཐམས་ཅད་ལ་ཁྱབ་ཀྱང་། ཁྱབ་པ་དེ་སངས་
རྒྱས་ཀྱིས་མ་གཏོགས་སེམས་ཅན་གྱིས་མི་ཤེས་པའི་ཕྱིར། དེ་རྟོགས་པའམ་ཤེས་པར་བྱ་
བའི་ཆེད་དུ་ཆོས་བསྟན་པ་གསུངས་པ་འདི་གསལ་ལ། བསྟན་ཡུལ་གྱི་སེམས་ཅན་གྱི་
རིགས་དང་ཁམས་དང་། གང་ཟག་དང་། མོས་པ་དང་། བག་ལ་ཉལ་སོགས་གཤིས་
བབས་སོ་སོར་ཡོད་པའི་སྣང་ཚུལ་དང་བསྟུན་ནས་ཆོས་གསུངས་པ་ནི། གཞུང་ལུགས་
ཡོངས་སུ་གྲགས་པས་ཤེས་ཐུབ།
འདིར་སེམས་ཅན་གྱི་ཁམས་ཀྱི་བདེ་གཤེགས་སྙིང་པོ་དེ། སོ་སོར་མི་འདྲ་བ་རེ་
རེ་ཡོད་པའི་ཚུལ་ནི་ཟུར་ཙམ་ཡང་མ་གསུངས་པས། དོགས་པ་སྐྱེ་དོན་མི་སྣང་ལ། དྲང་
དོན་གྱི་ཆོས་མ་གསུངས་པ་དང་མི་འགལ་ཏེ། ཉི་སྣང་ལས། དེས་གསུངས་པའི་ཆོས་
རྣམས་ཀྱི་བབས་རང་བཞིན་གྱི་གནས་ལུགས་གཅིག་པོ་དེ་ཉིད་བསྟན་པ་མ་གཏོགས། ལ་
ལར་དྲང་དོན། ལ་ལར་ངེས་དོན་ལ་སོགས་པར་གསུངས་མེད་མོད། ཅེས་གསུངས་
པའི་དོན་ཡང་ཐུབ་པས་བསྟན་བྱའི་ཆོས་ནི། བདེན་པ་གཉིས་ཀྱིས་བསྡུས་པའི་ཆོས་རྣམས་
ཀྱི་བབས་སམ། རང་བཞིན་གྱི་གནས་ལུགས་དེ་ཡིན་ལ། བསྟན་པའི་ཆོས་དེ་ཉིད་སྟོན་
པའི་ཡི་གེའི་རིས་རྣམས་ལ། འཕགས་བོད་མཁས་པ་ཚོས་མཐའ་དྲུག་གི་རྣམ་བཞག་མཛད་
ཅིང་། དེ་ཡང་འོག་ཏུ་མཐའ་དྲུག་དགོངས་པ་ངེས་དོན་འབའ་ཞིག་ཏུ་བཞེད་པའི་སྐབས་སུ་
27



དྲིས་ལན་དོན་གཅིག་མ།
གསལ་བ་ལྟར། ལ་ལས་མཐའ་དྲུག་ལའང་བདེན་བརྫུན་གྱི་རྣམ་གཞག་མཛད་དེ། གདུལ་
བྱའི་ཁམས་དབང་བསམ་པ་མཁྱེན་ནས། གདུལ་བྱ་འདུལ་བའི་ཐབས་སུ་གསུངས་པའི་
ཆོས་ཀྱི་སྒོ་ལ། དགོས་པའི་དབང་གིས་བསྟན་པ་གནས་སྐབས་ལ་དྲང་བའི་དོན་དང་། དྲན་
པ་ཙམ་གྱི་དོན་ཅན་མ་ཡིན་པར་བསྟན་པ་ནི་ངེས་དོན་དུ་བཀར་ཞིང་། གསུང་རབ་གང་གི་
བསྟན་དོན་ལ་དགོངས་གཞི་དགོས་པ་དངོས་ལ་གནོད་བྱེད་གསུམ་ཡོད་པ་ནི་དྲང་དོན་དང་། དེ་
ལས་བཟློག་པ་མཐར་ཐུག་དཔྱོད་པའི་རིགས་པས་གྲུབ་པ་རྣམས། ངེས་དོན་ཡིན་ཚུལ་ས་
པཎ་གྱི་སྡོམ་གསུམ་རབ་དབྱེ་སོགས་མཁས་པ་མང་པོས་བཞེད་པ་ལ། རྗེ་འབྲི་གུང་པས་
ཀྱང་དེ་ལྟར་གྱི་རྣམ་གཞག་དེ་གཞིར་བཞག་ཐོག་ཏུ། སངས་རྒྱས་ཀྱི་གསུང་ལ་བདེན་རྫུན་
གྱི་རྣམ་བཞག་གཏན་ནས་མི་མཛད་ལ། དེབ་ཐེར་སྔོན་པོ་ལས། དེ་ཡང་གངས་ཅན་གྱི་
གཞི་འདིར་དགེ་བའི་བཤེས་གཉེན་འགས་སངས་རྒྱས་ཀྱིས་དྲང་ངེས་གཉིས་སུ་གསུངས་པས།
དྲང་བའི་དོན་ཐམས་ཅད་ལ་སྟོན་པ་ཐུགས་བསྐྱེད་བཟང་བས་རྫུན་དུ་མིང་མི་འདོགས་མོད། ཚད་
མའི་གནོད་པ་ཅན་དུ་བཞེད་པ་ལ། ཆོས་རྗེ་རིན་པོ་ཆེས་ནི་སངས་རྒྱས་ཀྱི་གསུངས་ཡིན་
ཕྱིན། ཡི་གེ་གཅིག་ལའང་ཚད་མས་གནོད་མི་སྲིད་དོ། །དེ་ནི་འོ་སྐོལ་གྱི་སྟོན་པ་གཅིག་
པུའི་ལུགས་མ་ཡིན་གྱིས། དུས་གསུམ་གྱི་སངས་རྒྱས་ཐམས་ཅད་ཀྱི་ལུགས་ཡིན་པས།
སངས་རྒྱས་ཐམས་ཅད་དགོངས་པ་གཅིག་པར་བཞེད། ཅེས་གསལ་བ་ལྟར་ཡིན་ཞིང་
།
ཞལ་སྔ་ནས། གསུངས་པ་ཐམས་ཅད་དྲང་དོན་ལ། །བསླུ་བ་མེད་པ་ངེས་དོན་ཡིན། །
ཞེས་དང༌། སྟོན་པའི་གསུངས་ལ་མཐའ་དྲུག་མེད། །ཅེས་སོགས་གསུངས་པ་རྣམས་
མཁས་པ་གཞན་གྱི་དགོངས་པ་དང་རྒྱབ་འགལ་མ་ཡིན་པར། དེ་དག་གི་གསལ་བྱེད་དུ་
་
，
28



དམ་ཆོས་དགོངས་གཅིག་གི་མཛེས་རྒྱན།
འགྱུར་བ་ཡིན་ཏེ། ཡི་གེའི་རིས་སུ་བཀོད་པའི་གསུངས་རྣམས་ནི། སངས་རྒྱས་ཀྱིས་
བསྟན་པའི་ཆོས་དེ་སྟོན་པའི་བརྡ་སྤྲོད་ལས། བསྟན་བྱའི་དོན་དངོས་ནི་མ་ཡིན་པས། ཡིག་
ཐོག་ཏུ་ཟབ་དང་མ་ཟབ་ཇི་ལྟར་བཤད་ཀྱང་། ཡི་གེ་ཙམ་ཡིན་པས་སྤྱིའི་བཞེད་ཀྱི་དྲང་དོན་
ལྟར་ཡིན་ལ། ཡིག་ཐོག་གི་བསྟན་བྱ་དེ་ལག་ཏུ་བླངས་ཚེ་ཐེག་པའི་རིམ་པ་སྟེ། གང་
ཟག་སོ་སོའི་ཁམས་དབང་ལྟར་གསུངས་པའི་ཆོས་དེ་སོ་སོའི་ངོར་བསླུ་མེད་དུ་མྱོང་བའམ། རྟོགས་
ནས་བླང་དོར་ལ་གཞོལ་ཐུབ་པ་ནི་ངེས་པའི་དོན་ཡིན་ལ། སོ་སོར་ངེས་པར་དུ་བཤད་ཚོད་
ལྟར་བྱུང་བས་ངེས་དོན་དུ་བཞེད། སོ་སོའི་ཁམས་དབང་རྒྱུད་ཚོད་ལྟར་དེ་དང་དེར་དྲང་བའི་
ཆ་ནས་དྲང་དོན། དེ་དང་དེར་གཞོལ་བས་འབྲས་བུ་བསླུ་མེད་དུ་ངེས་པ་ནི། ངེས་དོན་དུ་
བཞེད་པའི་གནད་འདི་ཡིན་ལ། འདི་ནི་གཞན་དང་མི་འགལ་བར་གཞན་ལས་ཁྱད་དུ་འཕགས་
པའི་ཁྱད་ཆོས་སུ་གྱུར་ཡོད་པ་རེད། དེ་ལྟར་དྲངས་ཤིང་བསླུ་མེད་དུ་ངེས་པས་སོ་སོར་འབྲས་
བུ་ཐོབ་ཡོད་པས། མདོ་རྒྱུད་རྣམས་སུ། དེ་དག་ཆོས་ལ་ཆོས་ཀྱི་མིག་འཐོབ་པ་དང་།
མིག་རྡུལ་དང་བྲལ་བ། རབ་ཏུ་བྱུང་བ། དགེ་སློང་སོགས་ལ་རྒྱུན་ཞུགས་སོགས་འབྲས་
བུ་བཞི་སོ་སོར་ཐོབ་པ་སོགས་དང་། ཐམས་ཅད་ཀྱང་རྗེས་སུ་ཡི་རངས་ཏེ། བཅོམ་ལྡན་
འདས་ཀྱི་གསུང་བ་ལ་མངོན་པར་བསྟོད་དོ། །ཞེས་པ་གཅིག་པུས་ཀྱང་མཚོན་པ་མ་ཡིན་
ནམ།
ཀུན་རྫོབ་བརྗོད་བྱ་བྱས་པ་ཙམ་མ་ཟད་དོན་དམ་བརྗོད་བྱར་བྱས་པའི་བཀའ་བསྟན་ཡང་
དྲང་དོན་ཡིན་ཏེ། དེ་དང་དེར་དྲང་བའི་ཐབས་སྟོན་བྱེད་ཙམ་ཡིན་པའི་ཕྱིར། ཐབས་ལས་
བྱུང་བའི་ངེས་དོན་དེ་ཉིད་མ་ཡིན་པའི་ཕྱིར། ངེས་དོན་དང་ཐེག་མཆོག ཐེག་རྩེ་སོགས་
29



དྲིས་ལན་དོན་གཅིག་མ།
སུ་གྲགས་པའི་ཡི་གེ་རྣམས་ཀྱང་། དེ་སྟོན་བྱེད་ཀྱི་གཞུང་ལས་དེ་ཉིད་དངོས་མ་ཡིན་པའི་
ཕྱིར། གང་ཟག་སོ་སོས་ཇི་ཙམ་ཇི་ཙམ་ལག་ཏུ་བླངས་ཞིང་ཉམས་སུ་བསྟར་བ་དེ་ནི་ངེས་
དོན་ཡིན་ཏེ། དེ་ལྟར་ངེས་པའི་རྒྱུ་མཚན་ཡོད་པའི་ཕྱིར། དེ་བས་ན་སྤྱི་དང་བྱེ་བྲག་གི་
དབྱེ་བ་མ་འདྲེས་པ་ནི་ཤིན་ཏུ་གལ་ཆེ་བའི་གནད་ཡིན་ནོ། །དེ་བཞིན་མཁས་གྲུབ་ཚོའི་བར་
དུ་དགག་སྒྲུབ་མང་དུ་མཛད་པས། ཕྱི་རབས་ཕལ་ཆེ་བས་གྲུབ་མཐའ་རྣམས་འགལ་བ་
ལྟག་སྤྱོད་ཁོ་ནར་ངོས་འཛིན་པ་འདི་བྱུང་ཡང་། དོན་དུ་གང་ལ་རྩལ་བཏོན་དང་མ་བཏོན་གྱི་
ཁྱད་ཙམ་ལས། རྨང་གཞིའི་ཐོག་ལ་འགལ་བ་གང་ཡང་མེད་པའི་ཚུལ་ཡང་། ཀློག་པ་
པོ་རྣམས་ཀྱིས་ཐུགས་ལ་བསྟི་དགོས་པའི་གནད་ཅིག་རེད་སྙམ།
དྲི་བ་གཉིས་པ། སངས་རྒྱས་ཀྱིས་གནས་ལུགས་གཅིག་པུ་ལས་མ་བསྟན་པ་
དང༌། ཆོས་ཀྱི་ཕུང་པོ་བརྒྱད་ཁྲི་བཞི་སྟོང་ཉོན་མོངས་ཀྱི་གཉེན་པོར་གསུངས་པ་ནི་འགལ་
ཏེ། གཅིག་དང་དུ་མ་ཕན་ཚུན་སྤང་འགལ་ཡིན་པའི་ཕྱིར། གསུང་གཅིག་པུ་དེ་སེམས་
ཅན་གྱི་གོ་ལུགས་སོ་སོར་བྱུང་བ་ཡིན་ན་ནི་དོན་དུ་ཆོས་ཕུང་འགྲོ་བའི་འཁྲུལ་རྟོག་ཙམ་དུ་འགྱུར་
རོ། །ཞེས་གསུངས། །
ལན་དུ། ཉི་སྣང་ལས། ཆོས་རྣམས་ཀྱི་བབས་རང་བཞིན་གྱི་གནས་ལུགས་
གཅིག་པུ་དེ་ཉིད་བསྟན་པ་མ་གཏོགས། ཞེས་གོང་དུ་དྲངས་པ་དེ་དང་། རྡོར་གསུང་ལྷན་
ཐབས་སུ་ཆོས་ཕུང་བརྒྱད་ཁྲི་ཉོན་མོངས་གཉེན་པོར་གསུངས་པར་བཞེད་པ་གཉིས་འགལ་བར་
30



དམ་ཆོས་དགོངས་གཅིག་གི་མཛེས་རྒྱན། །
E
，
བསྟན་འདུག་མོད། དཔྱད་ན་འགལ་བའི་གནད་གང་ཡང་མེད་དེ། སངས་རྒྱས་རང་ཉིད་
ཀྱི་ཐུགས་སུ་ཆུད་ཅིང་། མངོན་དུ་བྱས་པའི་ཆོས་ཐམས་ཅད་ཀྱི་གནས་ལུགས་ཟབ་མོ་བདེ་
གཤེགས་སྙིང་པོ་འོད་གསལ་སྟོང་པ་ཉིད་དེ་ཉིད་བསྟན་པ་ཡིན་ལ། དེ་ནི་འགྲོ་བ་རྣམས་ལ་
ཐུགས་རྗེས་སུ་བརྩེ་བས། མ་རྟོགས་པའི་སེམས་ཅན་ལ་སྙིང་རྗེ་ཆེན་པོ་འཁྲུངས་པས་ཡིན་
ཞིང་། སེམས་ཅན་རྣམས་དང་སྐབས་དེའི་གདུལ་བྱ་ལ་ཐད་ཀར་བསྟན་ན་རྟོགས་པར་མི་
ནུས་པས། སུ་ལ་བསྟན་ཀྱང་རྟོགས་པར་མི་ནུས་པས། །ཞེས་རྒྱ་ཆེན་རོལ་བའི་མདོར་
བསྟན་པ་ལྟར་ཡིན། སེམས་ཅན་གྱི་ཁམས་ཀྱི་བདེ་གཤེགས་སྙིང་པོ་དེ་ནི། དྲི་བཅས་ཀྱི་
གཤེགས་སྙིང་ཡིན་སྟབས། དེ་གཤེགས་སྙིང་ཡིན་ཀྱང་གཤེགས་སྙིང་གི་དོན་བྱེད་མི་
ཐུབ་ལ། དེ་ཐུབ་པར་བྱེད་པ་ལ་དྲི་མ་དེ་རྣམས་སེལ་དགོས་པ་ཡིན། དེའི་ཕྱིར་རྒྱུད་བླ་མ་
ལས།
དེ་བཞིན་ཕུང་པོ་ཁམས་དབང་རྣམས། །ལས་དང་ཉོན་མོངས་དག་ལ་
གནས། །ལས་དང་ཉོན་མོངས་ཚུལ་བཞིན་མིན། །ཡིད་ལ་བྱེད་
ལ་རྟག་ཏུ་གནས། །ཚུལ་བཞིན་མ་ཡིན་ཡིད་བྱེད་ནི། །སེམས་ཀྱི་
དག་པ་ལ་རབ་གནས།།
ཞེས་གསུངས་འདུག མཐར་ཐུག་གི་དོན་དེ་བསྟན་ནས་རྟོགས་ཐུབ་པའི་ཆེད་དུ་
དྲི་མ་དེ་དག་སྤོང་ཐབས་ཀྱི་ཆོས་གསུངས་པ་ཞིག་རེད། དྲི་མ་ནི་ཉོན་མོངས་པ་བརྒྱད་ཁྲི་
བཞི་སྟོང་དུ་འདུ་བས། དེའི་གཉེན་པོའམ་ཁ་གཏད་གཅོག་བྱེད་ཆོས་ཕུང་ཡང་དེ་མཚུངས་
སུ་བསྟན་པ་རེད། དེ་ལ་ཉན་ཐོས་ཀྱི་གཞུང་དུ་ཉན་ཐོས་ལ་ཆོས་ཕུང་བརྒྱད་ཁྲི་བཞི་སྟོང་དུ་
31



དྲིས་ལན་དོན་གཅིག་མ།
གསུངས། རང་རྒྱལ་ལའང་དེ་མཚུངས་དང་། ཐེག་ཆེན་ལའང་ཆོས་ཕུང་བརྒྱད་ཁྲི་བཞི་
སྟོང་གསུངས་པར་བཞེད་ལ། རྒྱུད་སྡེ་སོ་སོར་ཡང་བརྒྱད་ཁྲི་བཞི་སྟོང་རེ་གསུངས་པར་
བཤད་པས། དེ་དག་བསྡོམས་ནས་ཆོས་ཕུང་ཚད་མེད་དུ་འགྱུར་ཞིང་། སོ་སོར་བཞག་ན་
བརྒྱད་ཁྲི་བཞི་སྟོང་ཁག་མང་པོ་ཞིག་ཡོད་པར་ཆགས་ཡོད་པ་འདི་རེད། །
དོན་དུ་དེ་འདྲ་མ་ཡིན་པར་ཉན་ཐོས་སོགས་ཐེག་པ་སོ་སོར་སངས་རྒྱས་ཐོབ་པའི་ལམ་
ཆ་ཚང་རེ་ཡོད་པ་གསལ་བཤད་དང་། དེ་ཡང་སྤང་བྱ་སྤོང་བའི་གཉེན་པོ་ཆ་ཚང་རེ་ཡོད་པ་
བསྟན་པ་ལས་མ་འདས་པ་ཡིན་ཏེ། སྤང་བྱ་ཉོན་མོངས་པ་བརྒྱད་ཁྲི་བཞི་སྟོང་གཅིག་མཚུངས་
ཡིན་པས་སོ། །དེའི་རྟོགས་བྱ་གནས་ལུགས་གཅིག་པུ་དེ་རྟོགས་པའི་ཐབས་སམ། རྟོགས་
བྱེད་དུ་ཆོས་ཕུང་བརྒྱད་ཁྲི་བཞི་སྟོང་བསྟན་པ་ཡིན་པས་འགལ་བ་ག་ལ་ཡོད། དེའི་ཕྱིར་དྲི་
བ་ལས། གསུང་གཅིག་པོ་དེ་ཞེས་སྐྱོན་བསྟན་པ་འདི་ཉི་སྣང་ལ་ཞིབ་ཕྲའི་གཞིགས་པ་མ་
ཚུད་པའི་སྐྱོན་ཡིན་ཏེ། ཉི་སྣང་དུ་གནས་ལུགས་གཅིག་པོ་དེ་བསྟན་པར་བཤད་ལ། ཡང་
དེ་ལས། སངས་རྒྱས་ཀྱིས་བབས་ཀྱི་ཆོས་རྣམ་པ་གཅིག་ཉིད་དུ་གསུངས་པ་ན། ཞེས་
བྱུང་བས་སོ་ཟེར་ནའང་མི་འགལ་ཏེ། དེ་ལས་གསུང་ཚིག་གཅིག་པོའམ་གཅིག་རང་གསུངས་
པར་མ་བསྟན་ཏེ། བབས་ཀྱི་ཆོས་ཞེས་འཁོར་འདས་ཀྱི་རྟེན་འབྲེལ་གྱི་གཤིས་བབས་གནས་
ཚུལ་དུ་འཁོར་འདས་སམ། སྲིད་ཞི་མཉམ་པ་ཉིད་དུ་བསྟན་ཅིང་
། སྣང་ཚུལ་དུ་རྒྱུ་འབྲས་
ཀྱི་གཤིས་བབས་དཀར་ནག་ཟང་ཐལ་གྱི་བསླུ་མེད་གཤིས་བབས་ཁོ་ན་བསྟན་པའི་དོན་ཡིན་པའི་
ཕྱིར། ཡང་ཉི་སྣང་ལས། སེམས་ཅན་རང་རང་གི་གཤིས་བབས་གང་ཡིན་གྱིས་གོ་
ལུགས་སོ་སོར་བྱུང་བས་ན། ཞེས་བསྟན་པ་ནི་ཆོས་ཕུང་རྣམས་གདུལ་བྱའི་གོ་ཚུལ་ལ་
32



དམ་ཆོས་དགོངས་གཅིག་གི་མཛེས་རྒྱན།
བརྟེན་ནས་བྱུང་བར་བཤད་པ་མ་ཡིན་ཏེ། དེར་དྲངས་པའི་རྒྱུད་བླ་མའི་ལུང་། ཇི་ལྟར་བསིལ་
དང་ཞིམ་སོགས་ཀྱི་བསྟན་དོན་བཞིན། གདུལ་བྱའི་ཁམས་དང་དབང་པོ་དང་འཚམས་པའི་
གོ་བ་རེ་ཆགས་པས། ཐེག་པའི་སྒོ་རེ་རེར་གྱུར་པར་བསྟན་པ་ཡིན་ལ། དེ་ཡང་། ཇི་
སྲིད་སེམས་འཇུག་མ་ཟད་བར། །ཐེག་པའི་མཐའ་ལ་ཐུག་པ་མེད། །ཅེས་པའི་དོན་ཡིན་
ལ། རྒྱུད་ལས། ཐེག་པ་སྣ་ཚོགས་ཐབས་ཚུལ་གྱིས། །ཞེས་གསུངས་པའང་འདི་ལ་
དགོངས་པ་ཡིན་ལ། དེར་བརྟེན་སངས་རྒྱས་ཀྱིས་ཉོན་མོངས་པ་སྤོང་བའི་ཆོས་སྒོ་བརྒྱད་
ཁྲི་བཞི་སྟོང་གཅིག་རང་གསུངས་པ་ལས། གདུལ་བྱའི་དབང་གིས་གོང་ཞུས་ལྟར་ཉན་
ཐོས་སོགས་སོ་སོར་ཆོས་སྒོ་བརྒྱད་ཁྲི་བཞི་སྟོང་རེ་རེ་ཆགས་པ་མ་ཡིན་ནམ། དེར་མ་ཟད་
སྐྱེས་རབས་ཀྱི་ཚོམས་ལས། ཆོས་ཉིད་བདེན་པ་བསྟན་ནས་གྲོལ་བར་མཛད། །ཅེས་
གསུངས་པས་ཀྱང་བསྟན་བྱ་མཐར་ཐུག་གཅིག་ཉིད་ཡིན་པ་ཆེས་གསལ་ལོ།། །
གཞན་ཡང་བསམ་དགོས་པ་ཞིག་ལ་དོན་དམ་གྱི་དབང་དུ་སངས་རྒྱས་ཀྱི་ཆོས་ཚིག་
གཅིག་ཀྱང་མ་གསུངས་པའི་ཚུལ། རྩ་ཤེར་སོགས་ལས་གསུངས་པ་ལྟར་ཡིན་པས། སྣང་
ཚུལ་གྱི་ངོར་ཆོས་གསུངས། དེ་ཡང་འགྲོ་བའི་ཁམས་དེ་སད་བྱེད་དམ་དྲི་མ་དག་བྱེད་དུ་
གསུངས། དྲི་མ་དག་ཚར་ནས་ཆོས་ཀྱང་མི་དགོས་པ་ཡིན་ཏེ། ཡུམ་ལས། ཆོས་
རྣམས་ཀྱང་སྤང་བར་བྱ་ན་ཆོས་མ་ཡིན་པ་ལྟ་ཅི་སྨོས། ཞེས་དང་། ཤེར་སྙིང་དུ། ཆོས་
མེད། ཅེས་དང་། རྒྱུད་བླ་མ་ལས།
སྤངས་ཕྱིར་བསླུ་བའི་ཆོས་ཅན་ཕྱིར། །མེད་ཕྱིར་འཇིག་དང་བཅས་པའི་
ཕྱིར། །ཆོས་རྣམ་གཉིས་དང་འཕགས་པའི་ཚོགས། །གཏན་གྱི་སྐྱབས་
33



དྲིས་ལན་དོན་གཅིག་མ།
ནི་མ་ཡིན་ནོ།།
ཞེས་གསུངས་པ་ལྟར། ས་ར་ཧས། བཀའ་དང་བསྟན་བཅོས་གཅིག་ཀྱང་མི་
མཐོང་ངོ༌། །ཞེས་གླུ་བཞེངས་པ་དང་། རྗེ་གོང་མས་ཀྱང་། ཆོས་ཟད་སར་འཁྱོལ་
བ་སྙིང་པོའི་དོན། ཞེས་དང་། ཡིག་སྣག་གི་དཔེ་ཆས་བྱ་རྒྱུ་མེད། ཅེས་སོགས་ཀྱི་
དགོངས་པ་ལྟར་ན། ཆོས་ཕུང་ཡང་འཁྲུལ་རྟོག་ཙམ་དུ་འགྱུར་བ་མ་ཡིན་ནམ།
དྲི་བ་གསུམ་པ། སངས་རྒྱས་ཀྱིས་རྒྱུ་འདི་ལས་འབྲས་བུ་འདི་བྱུང་གི་མཐའ་
གཅིག་པོ་གསུངས་པ་དང་། སེམས་ཀྱི་གནས་ལུགས་དོན་དམ་པ་ཉིད་བསྟན་ཅེས་པ་ནི།
བདེན་གཉིས་ཤན་མ་ཕྱེད་པའི་གཏམ་དུ་ཟད་དོ། །ཞེས་གསུངས།
ལན་དུ། ཉི་སྣང་ལས། འཁོར་འདས་ཀུན་གྱི་སེམས་ལ་གཤིས་སམ། རང་
བཞིན་ཞེས་བརྗོད་པ་ཅིའི་ཕྱིར་ཞེ་ན། རྒྱུད་བླ་མ་ལས།
སེམས་ནི་རྟག་ཏུ་རང་བཞིན་འོད་གསལ་འདོད། །དེ་ནི་གློ་བུར་དྲི་མས་
མ་རུངས་བྱས། །ཆོས་ཉིད་སེམས་ལས་གཞན་པ་སེམས་གཞན་ནི།།
འོད་གསལ་མ་ཡིན་རང་བཞིན་ལ་བརྗོད་དོ།།
ཞེས་སོ། །དེ་ལྟ་བུའི་གཤིས་བབས་དེ་ཉིད་ཀྱང་ངོ་བོ་དགེ་བའི་རང་གཤིས་ལ་
བདེ་བ་དང༌། མི་དགེ་བའི་བབས་ལས་སྡུག་བསྔལ་འབྱུང་བ་ནི། སངས་རྒྱས་ཀྱིས་
བསྒྱུར་དུ་མི་བཏུབ་པར། དེའི་གཤིས་བབས་རྒྱུ་འདི་ལས་འབྲས་བུ་འདི་འབྱུང་། ཞེས་
34
•
-
-
-
，
--



དམ་ཆོས་དགོངས་གཅིག་གི་མཛེས་རྒྱན།
པའི་མཐའ་གཅིག་པོ་འདི་ཉིད་གསུངས་པ་སྟེ། ཞེས་གསལ་བ་དང་། སེམས་ཀྱི་གནས་
ལུགས་དོན་དམ་པ་ཉིད་བསྟན་ཅེས་པ་འདི་ཉིད། འགལ་བའི་གནད་གང་ཡང་མེད་པ་ཡིན་
ཏེ། སངས་རྒྱས་ཆོས་གསུངས་པ་དེ་ནི། ཐེག་ཆེན་ལྟར་ན་གཞི་ལམ་འབྲས་གསུམ་དུ་
བསྡུད་ཅིང་། བདེན་གཉིས་ཀྱི་སྒོ་ནས་བསྟན་ཚུལ་རྒྱ་ཆེར་གསུངས་ཡོད། བཀའ་དང་
པོའི་དགོངས་པ་ལྟར་ན། སངས་རྒྱས་ཀྱིས་ཆོས་བསྟན་པ་ནི། རྒྱུ་འབྲས་དཀར་ནག་
ཟང་ཐལ་གྱི་གཤིས་བབས་དེ་ཡིན་པར་གསུངས་ཏེ། བཀའ་དང་པོ་བདེན་བཞིའི་ཆོས་འཁོར་
ཞེས་ཚང་མར་གྲགས་ཤིང་། བརྗོད་བྱ་ཡང་རྒྱུ་འབྲས་ཡིན་པས། ཀུན་ཉོན་འཁོར་བའི་རྒྱུ་
འབྲས་དང་། རྣམ་བྱང་མྱང་འདས་ཀྱི་རྒྱུ་འབྲས་ཞེས་ཀུན་ལ་གྲགས་པས། ཁོ་བོས་
བསྐྱར་དུ་བརྗོད་ཅི་དགོས། དེ་ཡང་སོ་ཐར་བསྡུས་པ་ལས།
སྡིག་པ་ཅི་ཡང་མི་བྱ་ཞིང་། །དགེ་བ་ཕུན་སུམ་ཚོགས་པར་སྤྱད། །
རང་གི་སེམས་ནི་ཡོངས་སུ་འདུལ། །འདི་ནི་སངས་རྒྱས་བསྟན་པ་ཡིན། །
ཞེས་བསྟན་ཡོད་ལ། འདིར་བཀའ་དང་པོའི་སྡེ་སྣོད་ཚང་མ་འདུ་བར་བཞེད་ལ།
ཐེག་ཆེན་པས་ཀྱང་འདིར་ཐེག་ཆེན་ཐམས་ཅད་འདུ་བར་བཞེད་པ་དང་། གསང་སྔགས་པས་
སྔགས་ཀྱང་དེར་འདུ་བར་བཞེད་ཅིང་། བསྟན་པ་ཡོངས་རྫོགས་ཀྱི་རྡོར་གསུང་ཞེས་ཀྱང་
གྲགས། དེ་ལྟར་ན་བཀའ་དང་པོའི་བདེན་བཞིའི་རྒྱུ་འབྲས་ཀྱི་ཆོས་དེར། བཀའ་བར་
པའི་བདེན་གཉིས་ཀྱང་ལེགས་པར་འདུས་ཡོད་པ་ཆེས་གསལ་བར་གྲུབ། དེའི་ཕྱིར་དགེ་
སྡིག་དཀར་ནག་སོགས་རྒྱུ་འབྲས་ཀྱི་ཆོས་འདི་ནི། སྣང་ཚུལ་གྱི་ཆོས་ཁོ་ན་མ་ཡིན་པ་འདི་
ནི། ཆོས་ཅན་ཀུན་རྫོབ་ཀྱི་བདེན་པ་སྟོན་ཞིང་། འདིའི་གནས་ཚུལ་ཆོས་ཉིད་དོན་དམ་གྱི་
35



དྲིས་ལན་དོན་གཅིག་མ།
བདེན་པའང་། འདི་ལས་ལོགས་སུ་མེད་པར་དགོངས་ནས། མཐའ་གཅིག་པོ་འདི་
གསུངས་པ་ཡིན། སེམས་ཀྱི་གནས་ལུགས་དོན་དམ་པ་ཉིད་བསྟན་པར་བཞེད་ནའང་སྐྱོན་
མེད་དེ། སངས་རྒྱས་ཀྱི་ཆོས་འདི་འཇིག་རྟེན་གྱི་ཐེག་པ་ཁོ་ནའམ། ལྷ་མིའི་ཐེག་པ་ཁོ་ན་
མ་ཡིན་པར། སངས་རྒྱས་ཀྱི་གོ་འཕང་ཁོ་ན་ལ་དམིགས་པ་ཞིག་ཡིན་སྟབས་མི་འགལ་ལ།
དོན་དམ་རྐྱང་བ་ནི་མི་སྲིད་པས། ཡིན་གཅིག་བདེན་གཉིས་དབྱེ་བའི་ཐད་འདི་ནི་ཀུན་རྫོབ་
བདེན་པའོ། །འདི་ནི་དོན་དམ་བདེན་པའོ། །ཞེས་སོ་སོར་བཀར་ནས་དངོས་པོ་ལྟར་མ་
འདྲེས་པར་བཞག་པའམ། ཡོད་དགོས་པར་ཁྱེད་བཞེད་ནའང་། རིགས་ཤེས་ཀྱི་ངོར་དེ་
ལྟར་ངེས་པ་ལས། ལོགས་སུ་དབྱེར་མེད་པ་ནི་སྟོང་ཉིད་དྲུག་སྦྱོར་སོགས་ཀྱིས་མཚོན་པས།
གནས་ཚུལ་དང་སྣང་ཚུལ་གཉིས། སྣང་སྟོང་ཟུང་འཇུག་གི་གནད་ལ་གོ་བ་གཏིང་ཟབ་ཙམ་
ཞིག་ཆགས་དགོས་རྒྱུ་གལ་ཆེ་བར་མངོན་ཏེ། གཞན་དུ་བདེན་གཉིས་ཟུང་འཇུག་གི་གནད་
གསང་ཤན་མ་བྱེད་པའི་ངན་སྐད་འདོན་པའི་སྐྱོན་ཁ་འབྱུང་བར་ཐེ་ཚོམ་མེད་དོ།།
དེ་ཡང་རྡོར་གསུངས་དང་པོའི་སྐབས་སུ་ཉི་སྣང་ལས། གཏན་ཚིགས་ལྔས་
གྲུབ་པའི་སྟོན་པ་ནི། གཤིས་བབས་དེ་མཐའ་གཅིག་ལས་མི་མངའ་བའི་ཕྱིར། ཇི་སྐད་
དུ། གཉིས་མེད་གཉིས་སུ་མེད་པར་སྟོན། །ཞེས་སོ། །ཞེས་ལུང་དྲངས་ནས་གསལ་
བཤད་གནང་འདུག དེ་རྟོགས་མཁན་ནི་གང་ཟག་ཡིན་ཞིང་། དེ་ཡང་གང་ཟག་གི་
ཁམས་རྒྱུད་ཀྱི་གནས་ལུགས་ལས་ལོགས་སུ་མེད་པས། ལོགས་སུ་མེད་པར་བསྟན་ཞིང་།
ཉི་སྣང་ལས། སངས་རྒྱས་ཀྱིས་ཆོས་ཐམས་ཅད་སེམས་ཅན་གྱི་བསམ་པའི་བབས་ཀྱི་གནས་
ལུགས་དོན་དམ་པ་ཉིད་བསྟན་པ་ནི། ལུང་རིགས་དུ་མས་གྲུབ་པ་ཡིན་ནོ། །ཞེས་
36



དམ་ཆོས་དགོངས་གཅིག་གི་མཛེས་རྒྱན།
，
r-
-
，
，
r
གསུངས་འདུག འདིའི་དོན་ཡང་སངས་རྒྱས་ཀྱིས་གསུངས་པའི་ཆོས་ཐམས་ཅད་ནི། སྣང་
ཚུལ་དུ་གདུལ་བྱ་སེམས་ཅན་གྱི་ཁམས་དང་དབང་པོ་དང་བསམ་པའི་བབས་ལ་བསྟུན་ནས། གང་
འདུལ་གྱིས་ཆོས་བསྟན་པ་ཡིན་ལ། བསྟན་བྱ་ཡང་རྒྱུ་འབྲས་བླང་དོར་གྱི་སྒོ་ནས་བཟུང་
བསྟན་པ་རིམ་འཇུག་གིས། མཐར་ཐུག་གནས་ལུགས་དོན་དམ་པའི་གཤིས་སམ། བབས་
ཀྱི་འདུག་སྟངས་དེ་ཉིད་བསྟན་པ་ཡིན་ཞེས་བརྗོད་པ་ཞིག་རེད། དེས་ན་ཁྱེད་ཀྱིས་སེམས་
ཀྱི་གནས་ལུགས་དོན་དམ་པ་བསྟན་པར་བཞེད་པ་ནི། རྡོར་གསུངས་ཀྱི་དགོངས་པ་ཅུང་
ཟད་མ་འཁྱོངས་པའི་སྐྱོན་དུ་སྣང་ལ། འདིར་གཙོར་བཏོན་དང་མ་བཏོན་གྱི་དབང་དུ་བྱས་པ་
ལས། བདེན་གཉིས་མ་ཕྱེད་པའི་སེམས་ཕམ་བྱེད་དགོས་མི་གདའ་འོ།།
ན
I，
，
དྲི་བ་བཞི་པ། སྤང་བླང་མེད་པར་ཆོས་ཕུང་ཚང་མ་ཉམས་སུ་ལེན་དགོས་པ་
དང་། མདོ་སྔགས་ཉམས་སུ་བླངས་པའི་འཐོབ་བྱ་སྟོང་ཉིད་རྟོགས་པ་གཅིག་པུ་ཡིན་པ་ནི་
འགལ་ཏེ། དད་པ་ལྟ་བུ་གཅིག་གིས་དོན་མི་རྟོགས་པའམ། གྲུབ་ཟིན་སྒྲུབ་པར་འགྱུར་
རོ། ཞེས་གསུངས།
E
:
1
，
，
་
ལན་དུ། ཐམས་ཅད་མཁྱེན་པའི་གོ་འཕང་ཐོབ་པར་བྱེད་པ་ལ། འཐོབ་འདོད་
པ་ཁོ་ནས་མི་འགྲིག་པར། འཐོབ་པའི་ཆེད་དུ་འབད་དགོས་ཤིང་། དེ་ཡང་སྤང་བྱའི་
སྒྲིབ་པ་རྣམས་མ་སྤང་ན། ནམ་ཡང་འཐོབ་ཐབས་མེད་ཅིང་། ཕྱོགས་རེ་སྤོང་བས་ཀྱང་
མི་ཕན་པས། དེ་རྣམས་སྤོང་བའི་ཐབས་སམ། གཉེན་པོ་ཆ་ཚང་བ་ཞིག་དགོས་ཤིང་།
，
，
，
37



དྲིས་ལན་དོན་གཅིག་མ།
，
དེ་ཡང་ཆོས་ཕུང་བརྒྱད་ཁྲི་བཞི་སྟོང་ཆ་ཚང་དགོས་པའི་ཕྱིར། དེ་ཚུལ་ཐེག་པ་ཚང་མས་
ཐུགས་སུ་ཆུད་པས། གོང་གསལ་ལྟར་སོ་སོར་ཆོས་ཕུང་བརྒྱད་ཁྲི་བཞི་སྟོང་རེ་རེ་ཡོད་
པར་གསུངས་ཡོད་པ་འདི་རེད། མདོ་སྔགས་ཀྱང་ཐེག་པ་དེ་ཚོའི་ཁོངས་སུ་གཏོགས་པས།
སོ་སོར་དེ་མཚུངས་ཡོད་པ་ཡིན་ལ། འཐོབ་བྱ་ནི་སངས་རྒྱས་ཡིན་ཞིང་། དེ་ཡང་སྟོང་
ཉིད་མ་རྟོགས་ཤིང་རྟོགས་པ་མཐར་མ་ཕྱིན་ན་མི་འབྱུང་བས། སྟོང་ཉིད་རྟོགས་དགོས་པ་
གཅིག་མཚུངས་ཡིན་པས་འགལ་བ་ག་ལ་ཡོད།
ཁྱེད་ལྟར་ན་ཆོས་ཕུང་ཚང་མ་ཉམས་སུ་ལེན་མི་ནུས་ཏེ། དེ་ལ་སྤང་བླངས་བྱེད་
དགོས་པའི་ཕྱིར། ཆོས་ཕུང་ཚང་མ་ཉམས་སུ་ལེན་མི་དགོས་ཏེ། མདོ་སྔགས་གང་རུང་
ཉམས་སུ་བླང་ན་འགྲིག་པའི་ཕྱིར། སྟོང་ཉིད་གཅིག་པུ་ལས་མེད་པའི་ཕྱིར། ཡང་ན་
ཆོས་ཕུང་ཚང་མ་ཉམས་སུ་བླངས་པའི་འཐོབ་བྱ་གང་ཞིག མདོ་སྔགས་ཉམས་སུ་བླངས་
པའི་འཐོབ་བྱ་དང་ཐ་དད་ཡིན་ཏེ། སྟོང་ཉིད་རྟོགས་པ་གཅིག་པུ་ཡིན་པ་ནི་འགལ་བའི་ཕྱིར།
འཐོབ་བྱ་ཐ་དད་ཡིན་པར་ཞལ་གྱིས་བཞེས་པས་སོ། །ཡང་ན་ཆོས་ཕུང་ཚང་མ་དང་། མདོ་
སྔགས་གཉིས་ཐ་དད་ཡིན་པར་ཐལ་ཏེ། འགལ་བར་འདོད་པའི་ཕྱིར། ཆོས་ཕུང་ཚང་མ་
དང་མདོ་སྔགས་ཐ་དད་མེད་པར་གཅིག་ཟེར་ན། འདིར་ལོགས་སུ་བཀར་མི་རིགས་པའི་
ཕྱིར། ཡང་ན་སྤང་བླང་ཡོད་པའི་ཆོས་ཕུང་དང་མདོ་སྔགས་གཅིག་པར་འདོད་དགོས་ཏེ།
འདིར་སྤང་བླང་ཡོད་པ་དང་ཐ་དད་དུ་བཞག་པའི་ཕྱིར། ཡང་ན་མདོ་དང་སྔགས་ཀྱི་ལམ་དེ་
རྣམས་ལ་ཆོས་ཕུང་ཡོངས་སུ་རྫོགས་མེད་དེ། ཆོས་ཕུང་རྐྱང་བ་རེ་རེ་ཡིན་པའི་ཕྱིར། ཁྱེད་
འདོད་པས་སོ། །ཁྱེད་ཅག་བསམ་ན་མདོ་དང་སྔགས་ཀྱི་ལམ་ཡིན་ན། སོ་སོ་བ་སྟབས་
38



དམ་ཆོས་དགོངས་གཅིག་གི་མཛེས་རྒྱན།
བདེ་བོ་ཁ་ཏོན་ཁྱེར་བདེ་ལྟ་བུ་ཞིག་ཏུ་བཟུང་། ཆོས་ཕུང་ཚང་མ་ཉམས་སུ་ལེན་དགོས་ཟེར་
ན། རྒྱལ་བའི་བཀའ་འགྱུར་གྱི་གླེགས་བམ་དུམ་པ་བརྒྱ་ལྷག་ལྟ་བུ་ཞིག ཁ་ཏོན་བྱེད་
དགོས་པ་ལྟ་བུ་བཀླག་ཚར་དཀའ་བ་ཞིག་ཏུ་ངོས་བཟུང་ན། ཆོས་ཕུང་བརྒྱད་ཁྲི་བཞི་སྟོང་
ཕར་ཞོག ཆོས་ཕུང་རེ་རེ་ལའང་མང་པོ་ཡོད་ཚུལ་གསུངས་པས་ག་དུས་བཀླག་ཚར་ཏེ།
རྒྱ་མཚོས་སྣག་ཚ་དང་། རྩི་ཤིང་སྨྱུ་གུ་བྱས་ཀྱང་། ཆོས་ཕུང་གཅིག་བྲི་མི་ཚར་བར་
གསུངས་པའི་ཕྱིར་རོ། །དེའི་ཕྱིར་རང་རེ་བཀའ་བརྒྱུད་རིན་པོ་ཆེའི་ཕྱག་བཞེས། སྐྱེས་
བུ་གསུམ་གྱི་ལམ་རིམ་གཞིར་བཞག་པའི་ཕྱག་རྒྱ་ཆེན་པོ་ལྔ་ལྡན་ལྟ་བུ་བསྟན་པ་ཡོངས་རྫོགས་
ཀྱི་གཞུང་ཞིག་ལ་གོ་དགོས། ཚིག་ལ་མི་རྟོན་པར་དོན་ལ་རྟོན་དགོས་པའི་རྒྱུ་མཚན་ཡང་དེ་
འདྲ་རེད། གཞན་དུ་འཕགས་བོད་ཀྱི་མཁས་གྲུབ་ཚོས་ཀྱང་ཆོས་ཕུང་ཚང་མ་ཉམས་སུ་མ་
བླངས་པའི་སྐྱོན་ཡང་འབྱུང་སྲིད་དོ།།
དྲི་བ་ལྔ་པ། ཆོས་འཁོར་རྣམ་གསུམ་གདུལ་བྱ་སྨིན་པའི་རིམ་པ་ཡིན་པ་དང་།
བརྗོད་བྱ་བརྗོད་བྱེད་གཉིས་ཀའི་ཆ་ནས་འཁོར་ལོ་གཅིག་ཏུ་ངེས་པ་ནི་འགལ་ཏེ། གདུལ་བྱ་
རིམ་སྨིན་དུ་འགྲོར་མེད་པའི་ཕྱིར་རོ། །ཞེས་གསུངས།
་
，
ལན་དུ། འདིར་གླེང་བཞིན་པའི་ཆོས་འཁོར་རྣམ་གསུམ་ཞེས་པ་འདི་ནི་ཉན་ཐོས་
ཀྱི་ལུགས་མིན་ཏེ། ཁོང་དག་གིས་ཆོས་ཀྱི་འཁོར་ལོ་གཅིག་ལས་གསུམ་དུ་མི་འདོད། དེར་
བརྟེན་ཐེག་ཆེན་སངས་རྒྱས་ཀྱི་བཀའ་མིན་པར་བཞེད་པས། ཐེག་ཆེན་སློབ་དཔོན་ཚོས་



དྲིས་ལན་དོན་གཅིག་མ།
-
ཐེག་ཆེན་སངས་རྒྱས་ཀྱི་བཀའ་ཡིན་པར་སྒྲུབ་པ་ཡིན་ཏེ། དཔེར་ན་དབུ་མ་རིན་ཆེན་ཕྲེང་
བ་དང་། རྟོག་གེ་འབར་བ། སྤྱོད་འཇུག་ལ་སོགས་སུ་གསུངས་པ་བཞིན་ནོ། །གསང་
སྔགས་པས་ཀྱང་མི་བཞེད་དེ། གསང་སྔགས་འདི་ཐེག་ཆེན་གྱི་བཀར་གཏོགས་དང་མ་
གཏོགས་དང་། གཏོགས་ན་སྡེ་སྣོད་གང་དུ་གཏོགས་མིན་ཐད་ལ། འཕགས་ཡུལ་གྱི་
སློབ་དཔོན་ཚོར་བཞེད་པ་སྣ་ཚོགས་ཡོད་པས་རྟོགས་ཐུབ། འཁོར་ལོ་གསུམ་འདི་ནི་ཐེག་
པ་ཆེན་པོ་རྒྱུ་མཚན་ཉིད་ཐེག་པའི་དགོངས་པ་ཡིན་ཞིང་། དེ་ཡང་འཁོར་ལོ་མཐའ་མ་བ་རྣམས་
ཀྱི་བཞེད་སྲོལ་ཡིན་ནོ། །ཕར་ཕྱིན་ལས་འཁོར་ལོ་གཉིས་པའི་ཐ་སྙད་ཡོད་ཀྱང་། དེ་བར་
བ་ཡིན་པའི་གསལ་བྱེད་གང་ཡང་མེད་པས་སོ། །ཕྱིས་སུ་བར་མཐའ་གཉིས་དྲང་ངེས་གང་
ཡིན་གྱི་རྩོད་པ་ཡོད་ཅིང་། ཕལ་ཆེ་བས་འཁོར་ལོ་གསུམ་དེ་གདུལ་བྱ་རིགས་ཅན་གསུམ་
ལ་དགོངས་ནས་གསུངས་པས། ཕན་ཚུལ་སྔ་ཕྱི་སོགས་འབྲེལ་བ་མེད་པ་ཞིག་ཏུ་འཛིན་
པར་བྱེད་ལ། ཁ་ཅིག་གིས་སྔ་ཕྱི་འབྲེལ་བ་མ་ཟད། ལོ་དུས་ཀྱང་འདི་ལྟར་ཞེས་ཆོས་
གསུངས་པའི་དུས་ཚོད་སོགས་གཏན་འབེབས་གནང་ཡོད། བཀའ་དང་པོ་དྲང་དོན་དང་།
བར་མཐའ་གཉིས་ངེས་དོན་སོགས་བཞེད་སྲོལ་མང་དུ་སྣང་བ་ལས། འདིར་རྗེ་འབྲི་གུང་
པས་ཆོས་འཁོར་གསུམ་དེ་སྔ་ཕྱིར་འབྲེལ་ཏེ། སྔ་མ་ལ་བརྟེན་ནས་ཕྱི་མ་དེ་བྱུང་ཞིང་། དེ་
ལྟར་ཡོང་དོན་ཡང་གང་ཟག་གི་རྟོགས་པ་སྔ་མ་ལས་གོང་མཐོར་འགྲོ་བའི་སྒོ་ནས་གསུངས་པར་
བཞེད་ཅིང་། རྒྱུ་མཚན་ལུང་རིགས་ཀྱིས་བསྒྲུབས་ཡོད། དཔེར་ན་དེང་དུས་ཀྱི་སློབ་
གསོའི་ལས་ཀར་སློབ་གྲྭ་ཆུང་འབྲིང་ཆེ་གསུམ་ནི་གང་ཟག་གི་རྟོགས་པ་གོང་ནས་གོང་མཐོར་
འགྲོ་བའི་ལམ་རིམ་ཡིན་པ་བཞིན་ནོ། །གཞན་ཡང་ཇི་སྐད་དུ།
，
་
40



དམ་ཆོས་དགོངས་གཅིག་གི་མཛེས་རྒྱན།
བརྡ་སྤྲོད་མཁན་པོ་ཇི་ལྟ་བར། །ཡི་གེའི་ཕྱི་མོ་སློབ་འཇུག་ལྟར། །
དེ་བཞིན་སངས་རྒྱས་སེམས་ཅན་ལ། །ཇི་ཙམ་བཟོད་པའི་ཆོས་བསྟན་
ཞེས་གསུངས་པ་མ་ཡིན་ནམ། དེར་མ་ཟད་དེང་དུས་རིག་གནས་ཀྱི་མིའི་རིགས་
དང༌། མིའི་རིག་པ། སྤྱི་ཚོགས་རིག་པ། ལོ་རྒྱུས་རིག་པ་སོགས་ཀྱི་ཞིབ་འཇུག་གི་
དབྱེ་སྲོལ་ལྟར་ནའང་། རིག་གནས་གང་ཞིག་མེད་པ་ནས་ཡོད་པ། ཡོད་པ་ནས་གོང་
འཕེལ། གོང་འཕེལ་ནས་འཐུས་ཚང་གི་བརྒྱུད་རིམ་ཡོད་དགོས་པའི་ལྟ་བ་དང་མཐུན་པར་
སྣང་ལ། མི་གཅིག་འཚར་ན་ཆུང་ངུ་ནས་འཚར་དགོས་ལ། ཤིང་སྡོང་ཞིག་འཚར་ན་ས་
བོན་ནས་འཚར་དགོས་པའི་ཆོས་ཉིད་དང་མཐུན་པས། བཞེད་པ་འདི་ནི་ཆེས་རྨད་དུ་བྱུང་
བར་སེམས། ཡང་བརྗོད་བྱ་རྗོད་བྱེད་གཉིས་ཀའི་ཆ་ནས་འཁོར་ལོ་གཅིག་ཏུ་ངེས་པ་ནི་འགལ་
ཅེས་པ་འདི། རྡོར་གསུང་ལས། འཁོར་ལོ་རེ་རེ་ལའང་གསུམ་ཀ་ཚང་བར་བཞེད་པ་ལ་
གསུངས་པ་འདྲ་སྟེ། རྡོར་གསུང་འདིའི་ཕྱོགས་སྔ་ནི་ཆོས་ཀྱི་འཁོར་ལོ་གསུམ་པོ་བརྗོད་བྱ་
ཐ་དད་པས། སོ་སོར་མ་འདྲེས་པར་ཡོད་པར་འདོད་པ་དེ་ཡིན་པས། ཕྱོགས་སྔའི་ཤུགས་
ལས་བསྟན་པ་ནི། རང་ལུགས་ལ་སོ་སོར་མ་འདྲེས་པར་ཐ་དད་སྒེར་ཚུགས་སུ་ཡོད་པར་
མི་བཞེད་དེ། བརྗོད་བྱ་དང་རྗོད་བྱེད་གང་ཅིར་གཙོར་བཏོན་ཡིན་མིན་ལས། དངོས་
ཤུགས་ཅི་རིགས་སུ་འདྲེས་ཅན་དུ་ཡོད་པས། རེ་རེ་ལའང་གསུམ་ཀ་ཚང་བར་བརྩི་དགོས་
པར་བཞེད་ལ། ཚང་རྩི་བ་འདི་ཡང་ཨ་བྲ་ཆུང་ཡང་རྩ་གཞི་ཚང་ཞེས་པ་ལྟར་ཡིན་ཏེ། འདིར་
འཁོར་ལོ་གསུམ་ཆར་བདག་གཅིག་ཏུ་འབྲེལ་ཏེ་སྟོན་པ་གཅིག་ཡིན་པའི་ཕྱིར། རྟེན་བྱུང་



དྲིས་ལན་དོན་གཅིག་མ།
འབྲེལ་ཡིན་ཏེ། གདུལ་བྱ་རིམ་གྱིས་སྨིན་པའི་ཐབས་ཡིན་པའི་ཕྱིར། དཔེར་ན་སློབ་གྲྭ་
ཆེ་འབྲིང་ཆུང་གསུམ་གྱི་སློབ་ཚན་རྣམས་ཐ་དད་པ་ལྟ་བུ་ཞིག་སྣང་ནའང་། བརྟག་ན་དངོས་
ཤུགས་ཅི་རིགས་ཀྱི་སྒོ་ནས་རྒྱས་བསྡུས་ལ་མ་བལྟོས་པར་ཚང་ཡོད་པ་བཞིན་ནོ། །འདིར་
ཁོང་གིས་བརྗོད་བྱ་དང་རྗོད་བྱེད་གཉིས་ཀའི་ཆ་ནས་འཁོར་ལོ་གཅིག་ཏུ་ངེས་པ་ཞེས་བྲིས་པ་ནི།
གོ་བ་འཆོལ་བའི་ངག་ལས་མ་འདས་སོ།།
དྲི་བ་དྲུག་པ། བཀའ་འཁོར་ལོ་གསུམ་དང་སྡེ་སྣོད་གསུམ་ལ་བརྗོད་བྱ་གཅིག་
ལས་གཞན་མེད་ན་ཟློས་སྐྱོན་དུ་འགྱུར་ཞིང་། གདུལ་བྱའི་ཁམས་དབང་མོས་པ་མི་འདྲ་
བར་དགོངས་པ་ཙམ་ཡིན་ན་ནི། གང་ཟག་གཅིག་གིས་ཆོས་ཕུང་ཐམས་ཅད་ཉམས་སུ་
ལེན་དགོས་པ་དང་འགལ་ལོ། །ཞེས་གསུངས།
ལན་དུ། ཆོས་ཀྱི་འཁོར་ལོ་རེ་རེ་ལའང་གསུམ་ཀ་ཚང་བར་བཞེད་པའི་རྡོར་གསུང་
གི་འགྲེལ་བའི་སྐབས་སུ། ཉི་སྣང་ལས། མདོར་དྲིལ་ན། འཁོར་ལོ་དང་པོ་བདེན་
བཞི། བར་པ་མཚན་ཉིད་མེད་པ། མཐའ་མ་ངེས་དོན་ཞེས་དང་། འདུལ་མདོ་མངོན་
གསུམ་སོགས་རྗོད་བྱེད་ཚིག་དང་། བརྗོད་བྱ་དོན་གྱི་ངོ་བོ་རྣམས་ནི་རེ་རེ་ལ་གསུམ་ཀ་ཚང་
ཞིང༌། གསུམ་ཀ་ཡང་བརྗོད་བྱ་གཅིག་ལས་གཞན་དུ་མེད་པའི་ཕྱིར། ཞེས་བསྟན་པ་དེ་
རེད། དེ་ཡང་གོང་དུ་འཁོར་ལོ་གསུམ་གར་འཁོར་ལོ་གཞན་གཉིས་པོ་དེ་དངོས་ཤུགས་ཀྱིས་
ཚང་བར་བསྟན་པའི་རྗེས་སུ་གསུངས་འདུག་ལ། གཅིག་པུ་དེ་ཉི་སྣང་དུ་སེམས་འདུལ་བ་
42



དམ་ཆོས་དགོངས་གཅིག་གི་མཛེས་རྒྱན།
ལ་བཞེད་འདུག་པས། ཟློག་སྐྱོན་ཡོད་པར་གཟིགས་འདུག་མོད། དེ་ལྟར་ན་གསོ་བ་
རིག་པའི་གཞུང་རྒྱུད་བཞིའི་བརྗོད་བྱ་ནི། གསོ་བྱ་ནད་གཅིག་པུ་དེ་ཡིན་པས། རྩ་བཤད་
མན་ངག་ཕྱི་མ་བཅས་སུ་ནད་གསོ་བའི་ཐབས་ཁོ་ན་བསྟན་པ་ལས། གཞན་མེད་པས་ཟློས་
སྐྱོན་དུ་ཐལ་བར་འགྱུར་རོ། །དེ་ནི་གསོ་བྱ་གཅིག་པུ་དེ་གསོ་བའི་ཐབས་སུ་གསོ་བ་པོ། གསོ་
བྱ། གསོ་བྱེད། གསོ་ཐབས་བཅས་བསྟན་ཅིང་། དེ་ཡང་གང་ཟག་རབ་ལ་རྩ་རྒྱུད།
འབྲིང་ལ་བཤད་རྒྱུད། ཐ་མ་ལ་མན་རྒྱུད། ཐུན་མོང་དུ་ཕྱི་རྒྱུད་བསྟན་པས་ཟློས་སྐྱོན་མེད་
དོ་ཞེ་ན། འདིར་ཡང་དེ་བཞིན་ཏེ། སྤྱོད་འཇུག་ལས། སེམས་སྲུང་བརྟུལ་ཞུགས་མ་
གཏོགས་པ། བརྟུལ་ཞུགས་མང་པོས་ཅི་ཞིག་བྱ། ཞེས་སེམས་ཁོ་ནའམ་གཅིག་པུ་
གསུངས་ཤིང་། གདུལ་བར་དཀའ་བའི་སེམས་འདུལ་བྱེད། །ཅེས་སོགས་སེམས་ཀྱི་
གནས་ལུགས་དྲི་མ་མེད་པ་དེ་ཉིད་གཏན་ལ་འབེབས་པའི་ཆེད་དུ་ཆོས་འཁོར་བསྐོར་བའི་ཕྱིར།
གོང་དུ་གསོལ་བ་བཞིན་དུ་བློ་སྣ་རིམ་གྱིས་ཁྲིད་པ་མ་གཏོགས། གློ་བུར་བཙན་འབེབས་བྱ་
ཐབས་མེད་པས། ཁམས་དབང་དང་འཚམས་པའི་ཆོས་བསྟན་པ་མ་ཡིན་ནམ།
རབ་འབྱམས་ཀྱི་གོ་འཕང་དོན་དུ་གཉེར་བ་ཞིག་གིས། རབ་འབྱམས་པ་འདོད་མ་
ཐག་སློབ་ཆུང་གི་སྒོ་མ་འགྲིམ་པར་ཐད་ཀར་རབ་འབྱམས་ཀྱི་རྒྱུགས་སྤྲོད་རུང་ངམ། སློབ་
ཆུང་ནས་རབ་འབྱམས་ཀྱི་བར་དུ་སྦྱངས་པ་རྣམས། སྔ་ཕྱི་འབྲེལ་ཞིང་བརྗོད་བྱ་གཅིག་པུ་དེ་
ཉིད་རྗོད་བྱེད་ཐ་སྙད་སྔ་མ་དེ་ལས་རྒྱ་ཇེ་ཆེར་སོང་བ་ལས། བརྗོད་བྱ་སྔ་མ་དང་མ་འབྲེལ་
ཞིང་། རྗོད་བྱེད་སྔ་མ་དང་མི་འབྲེལ་བ་ཞིག་གཏན་ནས་མི་སྲིད་པ་བཞིན་ནོ། །དེའི་ཕྱིར་
ཟློས་སྐྱོན་མེད་པར་གལ་པོ་ཆེ་ལ་ནན་ཏན་དང་དམ་པའི་ཆོས་ལ་བརྒྱ་ཚར་ཞེས་པའི་དོན་སྟོན་པ་
43
.



དྲིས་ལན་དོན་གཅིག་མ།
མ་ཡིན་ནམ། ལམ་རིམ་ཐམས་ཅད་ཀྱང་དེ་ལྟར་མ་ཡིན་ནམ། སློབ་ཆུང་སྐབས་སུ་བྲི་
བའི་བརྡ་སྤྲོད་ཀྱི་ཡི་གེ་དེ་མིན་པ་ཞིག རབ་འབྱམས་ཀྱི་སྐབས་སུ་མི་འབྲི་བ་བཞིན་མ་ཡིན་
ནམ། གདུལ་བྱའི་ཁམས་དབང་ཞེས་པས་གདུལ་བྱ་རེར་མི་འདྲ་བ་རེ་རེ་བསྟན་པ་ལ་གོ་ན་
མི་འགྲིག་སྟེ་གོལ་བར་འགྱུར་ལ། འདིའི་གོ་བ་ཡང་བསྟན་བཅོས་དང་བཀའ་ལས་རིགས་
ཅན་གསུམ་སོགས་ཀྱི་མཚོན་པས། གང་ཟག་དབང་པོ་རབ་འབྲིང་ཐ་གསུམ་དུ་འདུ་ཞིང་
དབྱེ་རུང་བས་ན། ཐ་མ་ལ་སློབ་ཆུང་གི་སློབ་ཚན་ཁྲིད་པ་ཡིན་ཏེ། སློབ་ཆུང་དུ་འགྲིམ་མ་
མྱོང་དང་། འབྲིང་ལ་སློབ་འབྲིང་གི་སློབ་ཚན་ཁྲིད་དེ་སློབ་ཆུང་འགྲིམ་ཟིན་པའི་ཕྱིར།
རབ་ལ་སློབ་ཆེན་གྱི་སློབ་ཚན་ཁྲིད་དེ་སློབ་འབྲིང་མཐར་ཕྱིན་པའི་ཕྱིར། དེའི་ཕྱིར་ཆོས་ཕུང་
བརྒྱད་ཁྲི་བཞི་སྟོང་གང་དེ། བཀའ་འཁོར་ལོ་གསུམ་དང་སྡེ་སྣོད་གསུམ་མམ། བསླབ་
པ་གསུམ་དུ་འདུ་ཐུབ་པ་ཡིན་པས་སོ། །གང་ཟག་གཅིག་གིས་ཆོས་ཕུང་ཐམས་ཅད་ཉམས་
སུ་ལེན་པ་དགོས་པ་དང་མི་འགལ་བར་ལྷག་པར་དུ་མཐུན་ཏེ། བཟོ་རིག་ལ་མཚོན་ན་རིག་
གནས་ཀུན་ལ་ཁྱབ་ཅིང་ཀུན་འདུ་བ་ཡིན་ཏེ། སྒོ་གསུམ་བཟོ་ལ་ཤེས་བྱ་ཀུན་ཀྱང་འདུ། ཞེས་
གསུངས་པའི་ཕྱིར། རྩིས་རིག་ལ་མཚོན་ན་རིག་གནས་ཀུན་དེར་འདུས་པ་ཡིན་ཏེ། འཁོར་
འདས་ཀྱི་རྟེན་འབྱུང་ཐམས་ཅད་རྩིས་ལས་མ་འདས་པ་ཡིན་ཏེ། དེང་སྐབས་རྩིས་རིག་ནི་
ཤེས་བྱ་ཀུན་ཁྱབ་ཏུ་བཞེད་པའི་ཕྱིར་རོ། །གསོ་རིག་ལ་མཚོན་ནའང་དེ་བཞིན་ཏེ། སྣོད་
བཅུད་གསོ་བ་དང་། ལུས་སེམས་གསོ་བ་ལ་ཤེས་བྱ་ཀུན་འདུ་བའི་ཕྱིར། ཆོས་སམ་
ཤེས་བྱ་རྣམས་རྟོགས་ཤིང་། ཉམས་སུ་ལེན་པར་རིག་ལམ་ཀུན་ཕན་ཚུན་བལྟོས་བཅས་ཁོ་
ན་ལས། བལྟོས་མེད་གཅིག་ཀྱང་མེད་པའི་ཕྱིར་རོ། །མཐོང་བ་མངོན་སུམ་གྱི་ཆོས་ཡིན་
44



དམ་ཆོས་དགོངས་གཅིག་གི་མཛེས་རྒྱན།
པས།
ཐེ་ཚོམ་སྐྱེ་བའི་གཞི་མེད་ལ།
འོན་ཀྱང་ལས་དང་པོ་པ་ལ་ཁག་མེད་དོ།།
དྲི་བ་བདུན་པ། འདུལ་བར་དགག་སྒྲུབ་ཀྱི་རྒྱུ་འབྲས་བཤད་པ་ཙམ་གྱིས་བདེན་
བཞིའི་ཆོས་འཁོར་དུ་འགྱུར་ན། བཀའ་མདོ་རྒྱུད་གཞན་ཡང་དེར་ཐལ་ལོ། །ཞེས་གསུངས།
-
ལན་དུ། རྡོར་གསུང་འདིའི་ཕྱོགས་སྔ་མ་ནི། བདེན་བཞིའི་ཆོས་འཁོར་དེ་
མངོན་པ་ཡིན་པ་ལས། འདུལ་བའི་སྡེ་སྣོད་མ་ཡིན་པར་པཞེད་པ་དེ་རེད། གོང་དུ་བརྗོད་
བྱ་དང་རྗོད་བྱེད་ཕན་ཚུན་འབྲེལ་བ་ཡོད་པར་ཞུས་པ་བཞིན་ཡིན་ཞིང་། དེ་ཡང་བདག་གཅིག་
ཏུ་འབྲེལ་ཞིང་། རྟེན་འབྱུང་འབྲེལ་ཡིན་པ་ལ་ཐུག་ཡོད། ཁྱེད་ལྟར་ན། མདོ་རྣམས་ཀྱང་
རྒྱུད་ཡིན་པར་ཐལ། རྒྱུད་རྣམས་ཀྱང་མདོ་ཡིན་པར་ཐལ། འདུལ་བ་དག་ཀྱང་མངོན་
པར་ཡིན་པར་ཐལ། བཀའ་རྣམས་ཀྱང་བསྟན་བཅོས་ཡིན་པར་ཐལ། བསྟན་བཅོས་
རྣམས་ཀྱང་བཀའ་ཡིན་པར་ཐལ། རྒྱུ་མཚན་མཚུངས་པའི་ཕྱིར་ཏེ། འདྲ་ཞིང་འབྲེལ་བའི་
ཕྱིར་རོ། །བཀའ་དང་པོ་དེ་ནི་བདེན་བཞིའི་ཆོས་འཁོར་ཡིན་པ་ནི། བོད་བརྒྱུད་ནང་བསྟན་
ཙམ་མ་ཟད། ལྷོ་བརྒྱུད་ནང་པ་དང་། རྒྱ་བརྒྱུད་ནང་པ་ཐམས་ཅད་མགྲིན་གཅིག་ཏུ་གྱུར་
ཡོད་ལ། དེང་དུས་ནང་རིག་ཞིབ་འཇུག་པ་རྣམས་ཀྱང་མགྲིན་གཅིག་ཏུ་གྱུར་ཡོད་པ་འདི་
རེད། དེའི་ཕྱིར་ཞིབ་མོའི་བློས་གཞལ་ན། རང་རེའི་བསླབ་པའི་རིམ་པ་ནི་ཚུལ་ཁྲིམས་
དང༌། བསམ་གཏན་དང་། ཤེས་རབ་བཅས་རིམ་པར་བརྒྱུད་དགོས་པར་བཞེད་ཅིང་།
དེའི་ལུང་ཡང་འདུལ་བ། མདོ་སྡེ། མངོན་པ་གསུམ་རིམ་པར་བསྟན་ཡོད་པ་རེད།



དྲིས་ལན་དོན་གཅིག་མ།
འདི་གང་ཟག་ལམ་པ་གོང་དུ་དཀྲི་བའི་ལམ་རིམ་མམ་ཐབས་ཡིན་ལ། དེ་ཡང་སྟོན་པས་
ཐོག་མར་སློབ་མ་རྣམས་ཆོས་ལ་དཀྲི་བའི་ལམ་རིམ་དེ་ཉིད་རྒྱུན་འཛིན་གྱི་སྲོལ་མ་ཡིན་ནམ།
དེས་ན་བཀའ་དང་པོའི་ཆོས་འཁོར་དེ་འདུལ་བ་ཡིན་པར་ཅིས་མི་གྲུབ་ཏེ་གྲུབ་ལ།
བདེན་བཞི་ནི་འདུལ་བའི་བརྗོད་བྱ་ཡིན་པའང་གསལ་པོར་རྟོགས་ཐུབ། དེ་ཡང་ཐོག་མར་
སྟོན་པས། དགེ་སློང་དག་སྡུག་བསྔལ་ལོ། །ཞེས་གསུངས་པའི་ཕྱིར། སྲིད་པར་མེ་
འོབས་སུ་ལྷུང་འདྲའི་སྡུག་བསྔལ་དེ་མ་ཤེས་ན་བློ་མི་ལྡོག བློ་མི་ལྡོག་ན་སྐྱོ་ཞིང་ངེས་པར་
མི་འབྱུང་། ངེས་པར་མི་འབྱུང་ན་སོ་ཐར་གྱི་སྣོད་དུ་མི་རུང་། སོ་ཐར་གྱི་སྣོད་དུ་མ་རུང་ན།
མདོ་སྡེ་དག་ལ་སྦྱངས་པ་མི་འབྱུང་ལ། དེ་མེད་ན་མངོན་པར་ཤེས་རབ་ཀྱང་འབྱུང་ཐབས་
མེད་པས་ན། ཚུལ་ཁྲིམས་ལ་བརྟེན་ནས་བསམ་གཏན་དང༌། བསམ་གཏན་ལ་བརྟེན་
ནས་ཤེས་རབ་འབྱུང་། ཞེས་གསུངས་དགོས་པའི་རྒྱུ་མཚན་ཡང་དེར་ཐུག་ཡོད། དེར་
བརྟེན་པ་ལིའི་སྐད་དུ་བསྒྱུར་བའི་ཆོས་ཀྱི་འཁོར་ལོའི་མདོ་ལས། བཅོམ་ལྡན་འདས་ཡུལ་
ཝཱ་རཱ་ཎ་སིའི་དྲང་སྲོང་ལྷུང་བའི་རི་དྭགས་རྒྱུ་བའི་གནས་ན་བཞུགས་སོ། །དེ་ནས་བཅོམ་
ལྡན་འདས་ཀྱིས་དགེ་སློང་ལྔ་སྡེ་རྣམས་བོས་ནས་བཀའ་བསྩལ་པ། དགེ་སློང་དག་རབ་ཏུ་
བྱུང་བ་མཐའ་གཉིས་པོ་འདི་ལ་གནས་པར་མི་བྱའོ། །གང་སུ་དག་འདིར་འདོད་པ་རྣམས་
དང༌། བདེ་བ་ལ་ཞེན་པ་ནི་མི་རིགས་པ་དང་དམན་པར་འགྱུར་རོ། །སོ་སོ་སྐྱེ་བོ་རྣམས་ནི་
དོན་མེད་པ་དང་ལྡན་པའི་ཕྱིར། གང་སུ་དག་ལུས་དུབ་པ་དང་འབྲལ་བའི་སྡུག་བསྔལ་
བསྔགས་པར་བྱ་བ་མ་ཡིན་པ་རྣམས་ཀྱི་དོན་མེད་པ་དང་ལྡན་ནོ། །དགེ་སློང་འདི་རྣམས་ནི་
མཐའ་གཉིས་ཀྱི་མཐའ་སྟེ་དེ་ལ་འཇུག་པར་མི་བྱའོ། །དེ་བཞིན་གཤེགས་པ་མངོན་པར་རྫོགས་
46



དམ་ཆོས་དགོངས་གཅིག་གི་མཛེས་རྒྱན།
པར་སངས་རྒྱས་ནས་དབུ་མའི་ལམ་འདི་གསུངས་སོ། །ཞེས་པ་ནས། འཕགས་ལམ་
ཡན་ལག་བརྒྱད་དང་འཕགས་པའི་བདེན་པ་བཞི་རྣམས་གསུངས་ཚུལ་འཁོད་འདུག་ལ། རྒྱ་
ཆེར་རོལ་པར་ཡང་དེ་མཚུངས་སུ་གསུངས་པ་འདི་ནི། གདུལ་བྱ་ཐུན་མོང་བ་དང་ཉན་ཐོས་
སྡེ་བའི་ལུགས་དང་མཐུན་པས་ཀྱང་གྲུབ་པ་ཡིན་ནོ། །
དགག་སྒྲུབ་ཀྱི་རྒྱུ་འབྲས་སམ་རྒྱུ་འབྲས་དགག་སྒྲུབ་ནི། སྒྲ་ཡངས་པའི་ངོར་སྤྱི་
ལ་འཇུག་ཅིང་། དེར་བརྟེན་སྡེ་སྣོད་རྒྱུད་སྡེ་སོ་སོར་ཐེག་པ་གོང་མས་འོག་མ་དགག་ཅིང་།
རང་ལུགས་སྒྲུབ་པའི་གཏན་ཚིགས་ཀྱིས་ཁེངས་ཡོད་པས་མཚོན་ལ། དོགས་པ་ཡང་འདི་
འདྲ་བའི་ཕྱོགས་ནས་སྐྱེ་བ་ཡིན་སྲིད། བྱེ་བྲག་སྐབས་འདིར་བརྗོད་པའི་དགག་སྒྲུབ་དེ་ནི།
འདུལ་བར་གྲགས་པའི་སྤང་བྱ་ལ་དགག་བཅས་དང་། བླང་བྱ་ལ་སྒྲུབ་བཅས་ཞེས་པ་དེའི་
དོན་ཡིན་ལ། དེ་ནི་བདེན་བཞི་ཡིན་པའི་ཚུལ་མཛོད་རང་འགྲེལ་ལས། གནས་དྲུག་པར་
ཚིགས་སུ་བཅད་པ་ལུང་དྲངས་པ་ལས། །
འཕགས་པའི་བདེན་པར་གང་གསུངས་པ། །དེ་ནི་གཞན་གྱི་སྡུག་
བསྔལ་རིག །གཞན་གྱི་བདེ་བར་གང་སྨྲས་པ། །དེ་ནི་འཕགས་
པས་སྡུག་བསྔལ་རིག།
ཞེས་གསུངས་པས་མཚོན་ལ། བདེན་བཞིའི་ངོས་འཛིན་ཡང་ཉན་ས་ལས། འཕགས་
པའི་བདེན་པ་སྡུག་བསྔལ་གང་ཞེ་ན། སྐྱེ་བའི་སྡུག་བསྔལ་དང་། རྒ་བའི་སྡུག་བསྔལ་
དང༌། ན་བའི་སྡུག་བསྔལ་དང༌། འཆི་བའི་སྡུག་བསྔལ་དང་། མི་སྡུག་པ་དང་ཕྲད་
པའི་སྡུག་བསྔལ་དང་། སྡུག་པ་དང་བྲལ་བའི་སྡུག་བསྔལ་དང་། འདོད་པས་ཕོངས་
47



དྲིས་ལན་དོན་གཅིག་མ།
པའི་སྡུག་བསྔལ་དང་། མདོར་ན་ཉེར་ལེན་གྱི་ཕུང་པོ་ལྔ་སྡུག་བསྔལ་བའོ། །དེ་ལ་ །
འཕགས་པའི་བདེན་པ་ཀུན་འབྱུང་གང་ཞེ་ན། ཡང་སྲིད་པ་འབྱུང་བར་བྱེད་པ་དང་། དགའ་
བའི་འདོད་ཆགས་དང་ལྡན་པ་དང༌། དེ་དང་དེ་དག་ལ་མངོན་པར་དགའ་བའི་སྲེད་པའོ། །
དེ་ལ་འཕགས་པའི་བདེན་པ་སྡུག་བསྔལ་འགོག་པ་གང་ཞེ་ན། དེའི་སྲེད་པ་མ་ལུས་པ་ཁོ་
ནར་སྤང་པ་གང་ཡིན་པའོ། །དེ་ལ་འཕགས་པའི་བདེན་པ་ལམ་གང་ཞེ་ན། འཕགས་
པའི་ལམ་ཡན་ལག་བརྒྱད་པའོ། །ཞེས་བསྟན་པས་མཚོན་ཞིང་། བདེན་པ་བཞིར་ངེས་
དགོས་པའི་རྒྱུ་མཚན་ཡང་། བློ་ལྡན་གྱི་སྐྱེས་བུས་བླང་དོར་རམ་དགག་སྒྲུབ་ཀྱི་ཡན་ལག་
དགེ་སྡིག་གམ་དཀར་ནག་གི་ཕྱོགས་གཉིས་སུ་ངེས་པ་ཡིན་ལ། རེ་རེ་ལ་ཡང་རྒྱུ་འབྲས་
གཉིས་གཉིས་ཀྱིས་ངེས་པའི་དབང་གིས་ཡིན། དེ་ཡིན་པའི་ཚུལ་ནི་ཉན་ས་ལས། ནག་
པོའི་ཕྱོགས་དང་། དཀར་པོའི་ཕྱོགས་ལ་བརྟེན་པའི་རྒྱུ་དང་འབྲས་བུ་རྣམ་པར་བཞག་པས།
བདེན་པ་བཞི་རྣམ་བཞག་སྟེ། ཞེས་གསུངས་པས་གསལ་པོར་རྟོགས་ཐུབ་པ་ཡིན། སྤྱི་
དང་བྱེ་བྲག་གང་ལ་གཙོར་སྟོན་སོགས་ལ་གཞིགས་པ་ཆུད་ན། དོགས་འདྲོགས་དེ་ཙམ་
བྱེད་དགོས་དོན་མི་སྣང་ངོ༌།།
:
དྲི་བ་བརྒྱད་པ། འཁོར་ལོ་གསུམ་ག་ངེས་དོན་ལས་གཞན་མ་གསུངས་ན། འཁོར་
ལོ་མཐའ་མ་དམིགས་ཀྱིས་བཀར་བ་ལ་དགོས་པ་མ་མཆིས་ཤིང་། ངེས་དོན་ཡིན་པའི་སྒྲུབ་
བྱེད་ཀྱི་རིགས་ཀྱང་རྙེད་དཀའ་འོ། །ཞེས་གསུངས།



དམ་ཆོས་དགོངས་གཅིག་གི་མཛེས་རྒྱན།
，
，
ལན་དུ། ཉི་སྣང་ལས། ཐ་མ་ངེས་པའི་དོན་རྩོད་པའི་གཞིར་མ་གྱུར་པར་
གྲུབ་ལ། དེ་ཙམ་དུ་མ་ཟད་དོན་གྱི་ཆ་ནས་འཁོར་ལོ་གསུམ་ག་ངེས་པའི་དོན་གཅིག་པུ་ལས་
གཞན་པའི་རྣམ་གྲངས་མ་གསུངས་ཏེ། ཞེས་བསྟན་འདུག་པ་འདིའི་འཕྲོས་ཡིན་མོད། ཉི་
སྣང་ལས་དོན་གྱི་ཆ་ནས་ཞེས་དམིགས་སུ་བཀར་དོན་ནི། འཁོར་ལོ་གསུམ་ག་མཐར་ཐུག་
གི་ངེས་དོན་ཡིན་ཞེས་མ་གསུངས། གལ་ཏེ་དེ་ལྟར་གསུངས་ན་སྐབས་འདིར་ཐེག་པ་སྣ་
ཚོགས་སྟོན་པ་དེ། ངེས་དོན་མཐར་ཐུག་ཏུ་སྒྲུབ་པ་ལ་དགོས་པ་ཅི་ཡོད། འདིར་འཁོར་
ལོ་གསུམ་གའི་དམིགས་ཡུལ་ནི། སྲིད་རྩ་རྩད་ནས་གཅོད་རྒྱུ་དེ་ཡིན་ཞིང་། དེའི་ཕྱིར་
ཟབ་མོའི་གནས་ལུགས་རྟོགས་པར་བྱེད་པའི་ཐབས་སུ་གཞོལ་བའི་ཆ་ནས། གཅིག་ཏུ་
འབབ་པའི་ངོས་ནས་དེ་ལྟར་གསུངས་ལ། གོང་ཞུས་བཞིན་ངེས་དོན་ཞེས་པ་ནི། སྤྱིའི་
སྒྲ་ཡིན་པས་སྐབས་ཐོབ་ཏུ་འཇུག་པས། ངེས་དོན་ཡིན་ན་ངེས་དོན་ཡིན་པས་ཁྱབ་ཀྱང་།
ངེས་དོན་ཡིན་ན་མཐར་ཐུག་གི་ངེས་དོན་ཡིན་པས་མ་ཁྱབ་པའི་ཕྱིར། མཐར་ཐུག་གི་ངེས་
དོན་ཡིན་ན་མཐར་ཐུག་གི་ངེས་དོན་ཡིན་པས་ཁྱབ་ཀྱང་། མཐར་ཐུག་གི་ངེས་དོན་ཡིན་ན་
ནང་པའི་ངེས་དོན་ཡིན་པས་མི་ཁྱབ་སྟེ། ཕྱི་རོལ་པའི་མཐར་ཐུག་གི་ངེས་དོན་བཞིན་ནོ། །ཤེས་
བྱ་ལ་དྲང་ངེས་གཉིས་སུ་ཡོད་པ་བཞིན་དུ། ཐེག་པའམ་གྲུབ་མཐའ་སོ་སོར་དྲང་ངེས་གཉིས་
རེ་ཡོད་པ་ནི། ཡོངས་སུ་གྲགས་ཤིང་གྲུབ་པ་མ་ཡིན་ནམ། ཁྱོད་ཀྱི་དོན་དམ་གང་ཡིན་
པ། །དེ་ནི་ང་ཡི་ཀུན་རྫོབ་ཡིན། །ཞེས་སོགས་ཀྱིས་མཚོན་ཐུབ། དེའི་ཕྱིར་དོན་གྱི་ཆ་
ནས་ཞེས་པའི་བསྟན་བྱ་ཡང་། ཆུ་རྣམས་ཐམས་ཅད་རྒྱ་མཚོར་གཞོལ་ཞིང་བས་པ་བཞིན།
ཆོས་རྣམས་ཀྱང་མྱང་འདས་ལ་གཞོལ་ཞིང་བས་པའི་ངོས་ནས་ངེས་དོན་དུ་གྲུབ་པ་ཡིན།



དྲིས་ལན་དོན་གཅིག་མ།
བསྟན་བྱ་སོ་སོའི་དོན་རྣམས་བསླུ་མེད་དུ་གང་ཟག་མཆོག་དམན་སོ་སོར་ངེས་པའི་ཆ་ནས་ཀྱང་
ངེས་དོན་དུ་གྲུབ་པས་ཀྱང་ཡིན། འཁོར་ལོ་གསུམ་གའི་བརྗོད་བྱ་རྣམས། སོ་སོའི་ཐད་
ཀར་བསླུ་མེད་དུ་ངེས་པའི་དོན་ཡིན་པས། ངེས་དོན་དུ་བཞག་པར་གོ་དགོས་ལ། འདིར་
ཐེག་པ་སྣ་ཚོགས་ངེས་དོན་ཡིན་པར་བསྟན་པ་ནི། བཀའ་བར་མཐའ་སྟེ་ཐེག་ཆེན་གྱི་གཞུང་
ལུགས་ཀྱི་དྲང་ངེས་འཇོག་ཚུལ་ལས་འཕྲོས་པ་ཞིག་ཡིན། ཐེག་པ་སྣ་ཚོགས་དྲང་དོན་དང་།
ཕར་ཕྱིན་སྐོར་ངེས་དོན་ཡིན་ཞེས་འདོད་མཁན་མང་པོ་ཞིག་ཡོད་ལ། རྩོད་པའང་ད་བར་གནས་
ཡོད་པ་རེད། ཆོས་གསུངས་པའི་ལོ་རྒྱུས་ལ་བལྟས་ན། ཕར་ཕྱིན་གྱི་སྐོར་གསུངས་
པའི་རྗེས་སུ་ཐེག་པ་སྣ་ཚོགས་པའི་ཆོས་གསུངས་པར་ཚང་མ་མཐུན་ཡོད། ཆོས་གསུངས་
པའི་དགོས་པ་ནི། གང་ཟག་གི་ཤེས་རབ་བམ། རྟོགས་ཚད་གོང་དུ་གཏོང་རྒྱུ་དེ་ཡིན་
པར་ཚང་མ་མཐུན། གལ་ཏེ་ཕར་ཕྱིན་ངེས་དོན་མཐར་ཐུག་ཡིན་ན། ངེས་དོན་བསྟན་ཟིན་
ནས་དྲང་དོན་ཐེག་པ་སྣ་ཚོགས་བསྟན་པ་ལ་དགོས་པ་ཅི་ཞིག་ཡོད། དྲང་དོན་བདེན་བཞི་
སོགས་སྔར་གོང་དུ་བསྟན་ནས་གསུངས་ཟིན་པའི་ཕྱིར། གོ་རིམ་ལོག་པའམ་འཛོལ་བའི་
སྐྱོན་འབྱུང་སྟེ། དཔེར་ན་སློབ་གྲྭ་ཆེན་མོ་མཐར་ཕྱིན་ནས་གཞི་ནས་སློབ་འབྲིང་ལ་ཞུགས་
པ་བཞིན་ནོ། །གཙོ་བོ་བྱམས་ཆོས་རྣམས་དྲང་ངེས་གང་ཡིན་དང་། ལྷག་ཏུ་རྒྱུད་བླ་མ་
དྲང་ངེས་གང་ཡིན་རྩོད་གཞིར་གྱུར་ཡོད་པ་རེད། གལ་ཏེ་བྱམས་ཆོས་སྤྱི་དང་རྒྱུད་བླ་མའི་
བརྗོད་བྱ་ཕར་ཕྱིན་དང་གཅིག་པ་ཡིན་ན། བཀའ་མཐའ་མའི་དགོངས་པའི་གསལ་བྱེད་དུ་
ག་ལ་འགྲོ། འགྲོ་ན་བཀའ་བར་མཐའ་ལ་དྲང་ངེས་ཀྱི་སོ་མཚམས་མེད་པར་ཐལ། མེད་
ན་དྲང་ངེས་ཀྱི་རྩོད་པ་དེ་ལབ་འཆོལ་དུ་ཅིས་མི་འགྱུར། གཞན་དུ་རྒྱུད་སྡེ་རྣམས་ཀྱི་དགོངས་
50



དམ་ཆོས་དགོངས་གཅིག་གི་མཛེས་རྒྱན།
པ་དང་། ཉེ་བའི་མདོ་འགྲེལ་ནི་རྒྱུད་བླ་མ་ཡིན་སྟབས། མདོ་འགྲེལ་ལ་རྒྱུད་ཀྱི་མཚན་
གསོལ་བར་མཛད་ཡོད་པ་ཡིན་མོད། རྒྱུད་བླ་དྲང་དོན་ཡིན་ན་རྒྱུད་སྡེ་རྣམས་ཀྱང་དྲང་དོན་
དུ་ཅིས་མི་འགྱུར། དེང་དུས་ནང་བསྟན་ཞིབ་འཇུག་པ་ཚོས་གསུངས་པ་ལྟར་ན། ཐེག་པ་
སྣ་ཚོགས་སྟོན་པ་ནི་ངེས་དོན་ནམ་གོང་མར་འགྱུར་ཏེ། ནང་བསྟན་ཐ་སྙད་འཕེལ་རིམ་གྱི་
ཐོག་ནས་དབྱེ་བ་བྱས་པས། ཉན་ཐོས་ཀྱི་གཞུང་རྣམས་སུ་སྐུ་གཅིག་གི་རྣམ་གཞག་ལས་
མེད་ལ། བཀའ་བར་པའི་དགོངས་པ་རྩ་ཤེ་སོགས་ལས་སྐུ་གཉིས་ཀྱི་རྣམ་གཞག་བྱུང་སྟེ།
ཆོས་སྐུ་དང་གཟུགས་སྐུ་གཉིས་བསྟན་ཡོད་པས། གོང་འཕེལ་གྱི་ཁྱད་རྟགས་གསལ་
ཞིང་། བྱམས་ཆོས་ལས་སྐུ་གསུམ་གྱི་རྣམ་གཞག་བསྟན་པས་སྔ་མ་ལས་འཐུས་ཚང་དུ་
སོང་བ་རྟགས་གསལ་བར་ངོས་བཟུང་བས་ཀྱང་ལེགས་པར་གྲུབ་ཅིང་། ཁྱི་སྐད་རྒྱུགས་
ཀྱིས་བསྙོན་པའི་གཞི་མ་གྲུབ་ལ། སྒྲུབ་བྱེད་ཀྱང་རྙེད་མི་དཀའོ།།
དྲི་བ་དགུ་པ། དགོངས་ལྡེམ་དགོངས་སོགས་ཀྱི་བསྟན་བྱར་བླང་དོར་ཡོད་པ་
ཙམ་གྱིས་ངེས་དོན་དུ་འདོད་པ་ནི། དྲང་ངེས་དང་བདེན་རྫུན་གཅིག་ཏུ་འཁྲུལ་བའི་སྐྱོན་དུ་
ཟད་དོ། །ཞེས་གསུངས། །
ལན་དུ། འདིར་ནི་མཐའ་དྲུག་ལ་བླང་དོར་ཡོད་པའི་ངོས་ནས་མཐའ་དྲུག་པོ་ངེས་
དོན་དུ་མི་བཞེད་པ་ཡིན། མཐའ་དྲུག་ལ་བདེན་རྫུན་ཕྱེས་ནས་བླང་དོར་བྱེད་པ་ནི་རང་ལུགས་
ཀྱི་དགག་བྱ་ཡིན་ཏེ། རང་ལུགས་མཐའ་དྲུག་ལ་བདེན་རྫུན་གྱི་ཐ་སྙད་མི་འདོགས་ཏེ།



དྲིས་ལན་དོན་གཅིག་མ།
བཏགས་ན་ངེས་དོན་དུ་བཞེད་པ་དང་འགལ་བའི་ཕྱིར། དེས་ན་དྲང་ངེས་གཉིས་དང་བདེན་
རྫུན་གཉིས་གཅིག་ཏུ་མི་འཁྲུལ་ཏེ། འཁྲུལ་ན་མཐའ་དྲུག་གར་ངེས་དོན་དུ་ག་ལ་བཞེད།
ཁྱེད་ལྟར་ན་མཐའ་དྲུག་ཆར་ངེས་དོན་དུ་ཁས་བླངས་ན། དྲང་ངེས་དང་བདེན་རྫུན་གཉིས་
ཤན་མ་འབྱེད་པའི་སྐྱོན་འཇུག་པར་ཐལ། འདོད་པ་དེའི་ཕྱིར། མཐའ་དྲུག་ག་ངེས་དོན་དུ་
ཁས་མ་བླངས་ན། དྲང་ངེས་དང་བདེན་རྫུན་གཅིག་ཏུ་མི་འཁྲུལ་བའི་ཕྱིར་རོ། །དེ་ལྟར་ན།
ཉི་སྣང་ལས། དེས་ན་འདི་ནི་དྲང་དོན་ལྡེམ་དགོངས། དགོངས་པ་ཅན། སྒྲ་ཅི་བཞིན་
མ་ཡིན་པ་རྫུན་མ་ལྟ་བུ་སྟེ་སྤང་དགོས། འདི་ནི་ངེས་དོན། དགོངས་མིན། སྒྲ་ཅི་བཞིན་
པ་བདེན་ཏེ་བླང་དགོས། ཞེས་རྫོགས་པའི་སངས་རྒྱས་ཀྱི་གསུང་ལ་བདེན་རྫུན་གྱི་ཕྱོགས་
རིས་སུ་བཅད་ནས་སྤང་བླང་བྱ་བ་ནི། རྣམ་པ་ཀུན་ཏུ་མི་བཟད་པ་སྡིག་པའི་ལས་རྔམ་པོ་
ཆེ། ཞེས་བསྟན་པ་འདི་ཅི་སྟེ་འཁྲུལ། ཞིབ་ཙམ་དྲི་བ་དང་པོའི་ལན་གྱི་སྐབས་སུ་བཤད་
ཡོད་པས་མཚོན། འདིར་དྲང་ངེས་སམ་མཐའ་དྲུག་དེ་དག་ལ་བདེན་རྫུན་གྱི་ཐ་སྙད་སྦྱར་
བ་ནི། དཔེར་བཞག་པ་ཙམ་ཡིན་ཟེར་ན། མི་འདྲའི་ཕྱིར་ན་དཔེ་མ་ཡིན་ཞེས་པ་ལྟར།
བདེན་རྫུན་དཔེ་རུ་འདྲེན་པའང་ཐལ་ཆེས་སྟེ། དམ་པའི་ཆོས་ནི། ཐོག་མར་དགེ་བ།
བར་དུ་དགེ་བ། མཐའ་མར་དགེ་བ། དོན་བཟང་པོ། ཚིག་འབྲུ་བཟང་པོ། ཡོངས་
སུ་དག་པ། ཡོངས་སུ་རྫོགས་པ་བཅས་ཀྱི་མཚན་ཉིད་ལས་བརྒལ་བའི་ཕྱིར། རྗེ་འབྲི་
གུང་པས། མི་མཐུན་སྟོན་པའི་བསྟིང་ཚིག་ལ། །སྟོན་པའི་མཐའ་དྲུག་ག་ལ་རྙེད། །
ཅེས་གསུངས་པ་ལྟར་ལས་དང་པོའི་ངོར་བརྗོད་བྱ་ཅུང་ཟད་མི་མཐུན་པ་བསྟན་པར་སྣང་
བ་ཡང་། གང་འདུལ་གྱི་ཐབས་མཁས་པའི་མཛད་པ་ཡིན་ལ། དེ་དག་རྣམ་གྲངས་
་
52



དམ་ཆོས་དགོངས་གཅིག་གི་མཛེས་རྒྱན།
མཐའ་དྲུག་ཏུ་བཀར་ནས་བཞག་པའང་། བདེན་རྫུན་ཡོད་པ་ལ་བརྟེན་ནས་བཞག་པ་ཞིག་
ག་ལ་ཡིན། བརྗོད་བྱ་དོན་གྱི་ངོས་ནས་ཐེག་པ་ཐམས་ཅད་སོ་སོར་ངེས་པ་ཁོ་ནར་གྱུར་པ་
ཞིག་ཡིན་པས། ཐེག་པ་རང་ས་ན་བདེན་ཞེས་མ་གྲགས་སམ། མཐའ་དྲུག་སོ་སོའི་
བརྗོད་བྱ་རྣམས་སོ་སོར་ཉམས་སུ་བླངས་པས། འབྲས་བུ་ཡང་བསླུ་མེད་དུ་ངེས་པ་ལས།
བསླུས་པ་ནི་གཅིག་ཀྱང་མི་སྲིད་པས། ངེས་དོན་ཤ་སྟག་ཏུ་གྲུབ་པ་ཡིན། སྡེ་སྣོད་
གསུམ་དང་རྒྱུད་སྡེ་བཞི་སོ་སོ་ཡང་དེ་ལྟར་མ་ལགས་སམ། འདིར་བླང་དོར་ཡོད་པ་ཙམ་
གྱིས་ངེས་དོན་དུ་འདོད་ཅེས་པ་ནི་བསྙོན་འདིང་བ་ཙམ་དུ་ཟད། བླང་དོར་མེད་པ་ཙམ་གྱིས་
དྲང་དོན་དུ་ཇི་ལྟར་འགྲུབ། མགོན་པོ་འབྲི་གུང་པས། ངེས་དོན་དུ་བཞེད་པའི་ཤུགས་ལ།
བདེན་རྫུན་གྱི་རྣམ་གཞག་ནི། གཏན་ནས་ཞལ་གྱིས་མི་བཞེས་པ་ལས། བཞེད་ན་སྤང་
བླང་བདེན་རྫུན་འབྱེད་པ་ཕྱོགས་སྔར་ཇི་ལྟར་འཇོག་ལེགས་པར་སོམས་ཤིག
འོ་ན་ཁྱེད་ལ་མཐའ་དྲུག་གི་རྣམ་གཞག་མི་དགོས་པར་ཐལ། ཐམས་ཅད་ངེས་
དོན་ཡིན་པའི་ཕྱིར་ཞེ་ན། དེ་ལྟར་ན། ངེས་དོན་ཡིན་ན་རྣམ་གཞག་གང་ཡང་མི་དགོས་
པར་ཐལ། འདོད་པའི་ཕྱིར། འདོད་ན། ངེས་དོན་གྱི་རྣམ་གཞག་ཐམས་ཅད་ཀྱང་
འཇིག་མི་དགོས་སམ། དྲང་ངེས་དང་བདེན་རྫུན་སུ་འཁྲུལ་ལ་བསམས་ན། སྡོམ་
གསུམ་རབ་དབྱེར།།
སངས་རྒྱས་གསུང་ལ་དྲང་དོན་དང་། །ངེས་དོན་རྣམ་པ་གཉིས་སུ་ཡོད།།
སྒྲ་ཡང་ཇི་བཞིན་པ་དང་ནི། །ཇི་བཞིན་མིན་པ་གཉིས་སུ་གསུངས། །
ནས། དེས་ན་དྲང་བའི་དོན་དང་ནི། །ཇི་བཞིན་མིན་པའི་སྒྲ་དང་ནི། །
53.



དྲིས་ལན་དོན་གཅིག་མ།
དགོངས་པ་དང་ནི་ལྡེམ་དགོངས་དང་། །འཇིག་རྟེན་པ་ཡི་ཐེག་པ་ལ། །
དགོངས་ཏེ་གསུངས་པའི་མདོ་རྒྱུད་ཀུན། །དེ་ལྟར་བདེན་པར་མི་བཟུང་ངོ༌།།
ངེས་པའི་དོན་དང་སྒྲ་ཇི་བཞིན། །འཇིག་རྟེན་འདས་པའི་ཐེག་པ་དང་། །
དྲང་པོར་དགོས་པ་རྣམས་ལ་ནི། །ཇི་སྐད་གསུངས་བཞིན་བདེན་
པར་གཟུང༌།།
ཞེས་གསུངས་པས་ན། བདེན་རྫུན་དང་དྲང་ངེས་ཐ་དད་དུ་འབྱེད་མི་འདུག་གམ།
དེས་ན་སྤྱིར་གྱི་དྲང་ངེས་དང་། བྱེ་བྲག་གི་དྲང་ངེས་སོགས་ལའང་གཞིགས་པ་ཚུད་ན། དྲང་
ངེས་ལ་བདེན་རྫུན་གྱི་ཐ་སྙད་སུས་སྦྱར་ཡང་ཅུང་ཟད་ཤེས་ཐུབ་པར་དགེ་བར་སྙམ་མོ།།
སྨྲས་པ། སྐྱེ་མང་ལེགས་བཤད་གོམས་པའི་མཐུ་མེད་ཅིང་།།
སྐྱེ་འདིར་ལེགས་བཤད་སྦྱངས་པའི་སྐལ་མེད་བདག།
སྐྱེ་ཀུན་ལེགས་བཤད་སྣང་བ་འཐོབ་པའི་ཕྱིར།།
སྐྱེ་འདིར་ལེགས་བཤད་འདི་ལ་རྟེན་འབྲེལ་བསྒྲིག།
མཁས་གྲུབ་དུ་མས་བསྔགས་པའི་གཟི་མེད་ལ།།
མཁས་པའི་དྲུང་དུ་བསྟེན་པའི་དཔལ་མེད་པས།།
མཁས་པའི་མདུན་སར་རྒྱུ་བའི་མཐུ་མེད་ཀྱང་།།
མཁས་པའི་བྱ་བར་སྨོན་འདི་འོས་ཤིང་རིགས།།
54



དམ་ཆོས་དགོངས་གཅིག་གི་མཛེས་རྒྱན།
དམ་པའི་དྲུང་དུ་ཐོས་བསམ་མ་བྱས་ཤིང་།།
དམ་པའི་བཀའ་བཞིན་བསྒོམ་སྒྲུབ་མ་ནུས་པར།།
དམ་པའི་དགོངས་པ་ལོན་པའི་སྐབས་བྲལ་ཡང་།།
དམ་པའི་ཞབས་ལ་གཏུགས་འདི་སྐལ་བ་བཟང་།།
རང་གི་ཚུལ་དག་བར་སྐབས་ཀྱི་ངལ་གསོ་བའི་ཚིགས་སུ་བཅད་པའི་ངག་མ་བཅོས་
པ་ཉིད་དོ།།
དྲི་བ་བཅུ་པ། བཙུན་མོ་རི་དྭགས་མའི་བུས་བྱང་ཆུབ་ཐོབ་པ་སོགས་ནི་ཡུལ་
ཅན་གྱི་བྱེད་ལས་ལས། ཡུལ་གྱི་བྱེད་ལས་མིན་པས་ཆུ་ཟླས་དོན་བྱེད་ནུས་པའི་སྒྲུབ་བྱེད་
དུ་མི་འགྱུར་ཞིང་། ཡུལ་དེ་ལ་བརྟེན་ནས་བློ་སྐྱེས་པ་ནི་ལྟོས་པ་ཙམ་ཡིན་གྱི་བྱ་བ་ནི་མིན་ནོ།།
ཞེས་གསུངས།
ལན་དུ། འདི་ནི་རྡོར་གསུང་ལས། ལོག་པའི་ཀུན་རྫོབ་ཀྱིས་ཀྱང་དོན་བྱེད་
པར་ནུས་ཞེས་པ་ལས་འཕྲོས་པ་ཡིན་ལ། དེ་ཡང་སྡུད་སྒྲས་སྟོན་པ་ནི་ཡང་དག་ཀུན་རྫོབ་
ཙམ་མ་ཟད། དོན་བྱེད་མི་ནུས་པར་འདོད་པའི་ལོག་པའི་ཀུན་རྫོབ་ཀྱིས་ཀྱང་དོན་བྱེད་ཅེས་
སྟོན་པ་ཡིན། དོན་བྱེད་དང་མི་བྱེད་ཀྱི་དབྱེ་བ་ནི། དབུ་མ་བདེན་གཉིས་ལས་གསུངས་
ཤིང་། དེ་ལས་ཡང་དག་ཀུན་རྫོབ་ལ་མཚན་ཉིད་བཞི་ལྡན་ལ། ལོག་པའི་ཀུན་རྫོབ་ལ་
མཚན་ཉིད་དེ་མེད་པར་བཞེད། འདིར་ལོག་པའི་ཀུན་རྫོབ་ལའང་། བརྟགས་ན་དབེན་པ།
55



དྲིས་ལན་དོན་གཅིག་མ།
.
.
:
.
，
。，
，
་
དོན་བྱེད་ནུས་པ། མཐུན་པར་སྣང་བ། རྒྱུ་རྐྱེན་ལས་སྐྱེད་པ་སྟེ། མཚན་ཉིད་དེ་བཞིན་
ཡོད་པར་འདོད་ཅིང་། དཔེར་ཡང་བཙུན་མོ་རི་དྭགས་མའི་བུ་ལྔ་བརྒྱས་ཆུ་ནང་དུ་ཤར་བའི་
རང་གཟུགས་མཐོང་ནས་ངེས་འབྱུང་སྐྱེས་ཏེ། ཐར་པ་སྒྲུབ་ཐུབ་པའི་ཚུལ་བསྟན་པ་དེ་ཡིན།
ཆུ་ཟླ་ལོག་པའི་ཀུན་རྫོབ་ཡིན་པ་ནི་ཇོ་བོའི་གསུངས་ཡིན་ལ། ཆུ་ཟླས་དོན་བྱེད་ནུས་ཚུལ་
ནི། སྤྲེའུ་ལྔ་བརྒྱ་ཁྲོན་པར་ལྷུང་བའི་དཔེས་མཚོན་པ་བཞིན། རི་དྭགས་མའི་བུ་ལའང་
མཚན་ཉིད་བཞི་ལྡན་ཏེ། རང་ལུས་ཆུ་སྣང་དུ་སྣང་བ་ནི་རྒྱུ་རྐྱེན་ལས་སྐྱེས་པ་དང་། དེ་
ཡང་བུ་ལྔ་བརྒྱ་ཚང་མའི་མཐུན་སྣང་དུ་བྱུང་། དེ་ཡང་བརྟགས་ན་རང་བཞིན་གྱིས་མ་གྲུབ་
པས་དབེན་པ། ཡིད་ཕྱུང་བའི་དོན་བྱེད་པའི་ནུས་པ་ཐོན་པས་སོ། །གཞན་དུ་ཆུ་ཟླའི་རྐྱེན་
གྱིས་སྤྲེའུ་འགུམ་པ་ནི། ཡུལ་གྱི་བྱེད་ལས་དང༌། རི་དྭགས་མའི་བུ་ཡིད་ཕྱུང་བ་ནི།
ཡུལ་ཅན་གྱི་བྱེད་ལས་ཡིན་པར་འདོད་པའི་དབྱེ་བ་སྟོན་དགོས་པར་ཐལ། ཡང་ན་སྤྲེའུར་ཆུ་
ཟླ་སྣང་བ་དེ་གློ་བུར་ཐོག་བརྒྱབ་པའམ། གད་འོག་ཏུ་འཐིབས་ཀྱིས་ཤི་བ་ལྟར། སྤྲེའུ་
རྣམས་ལ་བསམ་ལོང་བྱེད་ལོང་མེད་པར་བྱུང་བར་ཐལ་ཏེ། ཡུལ་གྱི་བྱེད་ལས་ཡིན་པའི་
ཕྱིར། ཁབ་ལེན་གྱིས་ལྕགས་བླངས་པ་ལྟར། སྤྲེའུ་རྣམས་དབང་མེད་དུ་ཁྲོན་པར་སྡུད་
པར་ཐལ། ཡུལ་གྱི་བྱེད་ལས་ཡིན་པའི་ཕྱིར། དེས་ན་སྤྲེའུ་རྣམས་བེམ་པོ་ཡིན་པར་ཐལ།
ཡུལ་ལས་ཡུལ་ཅན་གྱི་བྱེད་ལས་མེད་པའི་ཕྱིར། འདོད་ན། སྤྲེའུ་རྣམས་ཀྱིས་ཟླ་བ་
འདོན་པར་གྲོས་བྱས་པ་སོགས་ཀྱི་ལོ་རྒྱུས་དེ་མི་འཐད་པར་འགྱུར་རོ། །རྐྱེན་དེས་བསྐུལ་
ནས་སྤྲེའུ་རྣམས་གྲོས་བྱས་པར་སྙམ་ན། རི་དྭགས་མའི་བུ་དང་མཚུངས་ལ། རང་གི་
འདོད་པ་ཉམས་སོ། །ཡང་ན་རི་དྭགས་མའི་བུ་རྣམས་ཡུལ་དེ་ལ་བརྟེན་ནས་ཡིད་བྱུང་བའི་
56



དམ་ཆོས་དགོངས་གཅིག་གི་མཛེས་རྒྱན།
བློ་སྐྱེས་པ་ནི། ལྟོས་པ་ཙམ་ཡིན་གྱི་བྱ་བ་ནི་མིན་ནོ་སྙམ་ན། ཆུ་ཟླའི་རྐྱེན་གྱིས་སྤྲེའུ་ཁྲོན་
པར་ལྷུང་བའང་དེ་ལ་ལྟོས་པ་ཙམ་ལས། བྱ་བ་དངོས་མ་ཡིན་པར་འགྱུར། དེས་ན་བྱེད་
ལས་ནི་བྱེད་པ་པོའི་ལས་ཏེ་བྱ་བ་ཡིན་པས། གཉིས་ཀར་བྱ་བ་བྱས་པར་མཚུངས་པའི་ཕྱིར།
བྱ་བ་ཡང་བྱེད་པ་པོ་དང་བྱ་བའི་ཡུལ་སོགས་ལ་བལྟོས་དགོས་པ་ལས། ལྟོས་མེད་ནི་མི་
དམིགས་པས། བལྟོས་བཅས་ཡིན་པའི་ཕྱིར། དེ་ཡང་རྒྱུ་རྐྱེན་འཚོགས་དགོས་པ་ལས།
རྐྱང་པས་ནི་བྱ་བ་གང་ཡང་མི་འགྲུབ་པའི་ཕྱིར་རོ། །དཔེར་ན་ཁབ་རྐྱང་པས་འཚེམ་བུ་མི་
ཡོང་བ་བཞིན་ནོ། །སྤྱོད་འཇུག་ལས། རྐྱེན་གཅིག་གིས་ནི་ཀུན་ནུས་པ། །གང་ན་ཡང་
ནི་ཡོད་མ་ཡིན། །ཞེས་གསུངས་པས། ཡུལ་ཅན་ལ་ཡིད་ཕྱུང་བ་ནི་ཡུལ་ལ་བརྟེན་ནས།
གང་ལའང་སྙིང་པོ་མེད་པ་དེ་རྟོགས་པ་ཡིན། གལ་ཏེ་ཡུལ་དེ་དང་མ་འཕྲད་ན་ཡིད་བྱུང་
བའི་རྒྱུའམ་རྐྱེན་མེད་པའི་ཕྱིར། ཐར་པ་ཐོབ་པ་ནི་ཡིད་བྱུང་བ་ལས་བྱུང་ཞིང་། ཡིད་ཕྱུང་
བ་ནི་མཚོ་ནང་གི་གཟུགས་བརྙན་མཐོང་བ་ལས་བྱུང་བའི་ཕྱིར། དེས་ཐར་པའི་དོན་བྱས་པ་
ཡིན། ཡུལ་གྱི་བྱེད་ལས་ཀྱིས་ཡིད་ལ་ངེས་འབྱུང་སྐྱེས་པའི་ཕྱིར་རོ། །དེར་མ་ཟད་འདིར་
རྒྱུ་རྐྱེན་ཅུང་ཟད་ཀྱིས་དོན་བྱེད་ཅེས་འདོད་པ་ཡིན་ཏེ། མཚན་ཉིད་བཞི་ལྡན་དུ་འདོད་པས་སོ།།
ཆུ་ཟླས་དོན་བྱེད་མི་ནུས་པས་ན་རི་དྭགས་མའི་བུའི་གཏམ་རྒྱུད་ཀྱིས། ཆུ་ཟླས་དོན་བྱེད་
ནུས་པ་སྒྲུབ་མི་ཐུབ་ཟེར་ན། རྒྱུ་མཚན་གསལ་པོར་སྟོན་དགོས། རི་བོང་གིས་སེང་གེ་
ཁྲོན་པའི་ནང་མཆོངས་བཅུག་པ་དང༌། ཕྲག་དོག་ཅན་གྱི་རྨ་བྱ་ཆུར་མཆོངས་པ་རྣམས་ཀྱང་
ཤེས་བྱ་ལ་མི་སྲིད་པར་འདོད་དགོས། དཔེར་ན་འབྲོག་པའི་སར་གློག་བརྙན་ཐོག་མར་
བསྟན་དུས། གློག་བརྙན་ནང་དུ་མེ་མདའ་འཕེན་ཡོང་དུས་མགོ་ལ་སྦྱར་བས་བཀབ་ནས་
57



དྲིས་ལན་དོན་གཅིག་མ།
བྲོས་པ་དང་། གློག་བརྙན་ནང་དུ་རྟ་རྒྱུགས་ཡོང་དུས་ལྟད་མོ་བ་རྣམས་བྲོས་སོང་བ་རྣམས་
ལ་ཇི་ལྟར་འགྲེལ་དགོས། དེ་རྣམས་ཀྱང་ཡུལ་གྱི་བྱ་བ་མིན་པར་ཐལ་ལོ།།
དྲི་བ་བཅུ་གཅིག་པ། ཉོན་ཤེས་གཉིས་ལྷན་སྐྱེས་དང་བསགས་པ་ཡིན་མཉམ་
དུ་འགྱུར་ཏེ། འཁོར་གསུམ་དུ་འཛིན་པའི་གཉིས་སྣང་ཤེས་སྒྲིབ་ཏུ་འདོད་པའི་ཕྱིར་རོ། །ཞེས་
གསུངས།
-
--
་
ལན་དུ། འདི་ཉིད་ནི་རྡོར་གསུངས་ལས། ཤེས་བྱའི་སྒྲིབ་པ་སྔོན་ལ་སྤོང་
བའང་ཡོད། ཅེས་པ་ལས་འཕྲོས་པ་ཡིན་ལ། ཐེག་ཆེན་པ་སྤྱིའི་བཞེད་པ་ལ། ཐོག་
མར་ལས་སྒྲིབ། དེ་རྗེས་ཉོན་སྒྲིབ། དེ་རྗེས་ཤེས་སྒྲིབ་སྤོང་བར་བཞེད་པ་ཡིན་ལ། དེ་
ཡང་ཐོག་མར་ལས་སྒྲིབ་གཅིག་པུ་སྤང་། དེ་ནས་ཉོན་སྒྲིབ་ཁོ་ན་སྤང་། མཐར་ཤེས་སྒྲིབ་
གཅིག་པུ་ལྷག་པས། དེ་སྤང་བ་ལྟ་བུ་ལ་གོ་ན་གོ་བ་དེ་མི་ལེགས། འདིར་འང་གི་སྒྲས་
དབང་པོ་རྣོ་རྟུལ་ལ་དགོངས་པ་ཡིན་ཏེ། དབང་རྣོན་གྱིས་རྟོགས་མྱུར་བའི་ཕྱིར། དཔེར་
ན་གོས་དྲི་མ་ཅན་བཀྲུ་བའི་ཚེ་འདག་སླ་བ་དག་སྔོན་དུ་དག་ཅིང་། དཀའ་བ་རྣམས་རྗེས་སུ་
དག་པ་ལྟར། སྒྲིབ་པ་དག་དཀའ་སླའམ་གཙོ་ཕལ་གྱི་སྒོ་ནས་བཞག་པ་ཡིན་པ་ཤེས་དགོས།
གོས་འཁྲུ་བའི་དོན་ནི་སྤང་བྱ་དྲི་མ་གཅིག་པུ་ཡིན་པ་བཞིན། འདིར་སྤང་བྱ་ཡང་མ་རིག་པ་
གཅིག་པུ་ལ་ཐུག་པའི་ཕྱིར། དེ་ཡང་ཡིན་ཏེ། དེ་ཡང་ལས་རྒྱུ་འབྲས་ལ་རྨོངས་པའི་མ་
རིག་པ་ནི་ལས་ཀྱི་སྒྲིབ་པ། ཀུན་ཏུ་བརྟགས་པའི་མ་རིག་པ་ནི་ཉོན་མོངས་པའི་སྒྲིབ་པ། ལྷན་
58



དམ་ཆོས་དགོངས་གཅིག་གི་མཛེས་རྒྱན།
---
--
ཅིག་སྐྱེས་པའམ་དེ་ཁོ་ན་ཉིད་ཀྱི་དོན་ལ་རྨོངས་པའི་ཆ་ནས་ཤེས་སྒྲིབ་ཅེས་བཏགས་པ་ཙམ་ལས་
དོན་དུ་གཅིག་ཏུ་བབས་པས་ན། སྒྲིབ་པ་ཞེས་པའི་མིང་ཡང་གཅིག་ལ། སྒྲིབ་སྟངས་ཀྱི་
ངོས་ནས་ཐ་དད་དུ་བཞག་པ་ཙམ་ཡིན། དཔེར་ན་སྤྲིན་ནག སྤྲིན་དཀར། སྤྲིན་དམར་
གང་ཡིན་ཀྱང་ནམ་མཁའ་སྒྲིབ་བྱེད་ལ་ཁྱད་མེད་ཅིང་གཅིག་ཡིན་པའི་ཕྱིར། མིང་ཡང་སྤྲིན་
དང༌། ནམ་མཁའི་གླང་པོ་དང་། མཁའ་གོས་ཞེས་པར་གཅིག་པའི་ཕྱིར། རྒྱུ་མཚན་
འདི་ལྟ་བུ་ལ་དགོངས་ནས་རྡོར་གསུངས་ལས་སྒྲིབ་པ་རྣམ་གསུམ་ཉོན་མོངས་པའི་སྒྲིབ་པར་
གཅིག་ཅེས་བསྟན་པ་མ་ཡིན་ནམ། །
འོ་ན་གསུམ་དུ་བསྟན་པ་དོན་མེད་དོ་སྙམ་ན། དོན་ཡོད་དེ། ལས་དང་པོ་པ་དང་
ལམ་ཞུགས་ཚོས། གོ་སླ་བ་དང་ངོས་འཛིན་བདེ་བའི་ཆེད་དུ་རྣམ་གཞག་དེ་ལྟར་མཛད་པ་
ཡིན་ནོ། །སྤྱིར་བཏང་གི་རྣམ་གཞག་ལྟར་ན། ཉོན་མོངས་པ་ལྷན་སྐྱེས་ཀྱི་སྒྲིབ་པ་དང་།
གཞན་གཉིས་དེ་བསགས་པའི་སྒྲིབ་པ་ཡིན་པས། ཐ་དད་དུ་འདོད་པ་འདི་བདེན་མོད། དེ་
ཡང་ཕྱོགས་གཅིག་གི་བདེན་པ་ཙམ་དུ་ཟད་དེ། གནས་སྐབས་ཀྱི་རྣམ་འགྱུར་ཙམ་ལས་ངོ་
བོ་གཅིག་ལས་མི་འདའ་བའི་ཕྱིར་རོ། ལྷན་སྐྱེས་དང་བསགས་པ་ཡིན་ཁྱབ་མཉམ་གྱི་སྐྱོན་
དུ་མི་འགྱུར་ཏེ། ལྷན་སྐྱེས་ལས་ལོགས་སུ་གྱུར་པའི་བསགས་སྒྲིབ་དང་། བསགས་
སྒྲིབ་ལས་ལོགས་སུ་གྱུར་པའི་ལྷན་སྐྱེས་སྒྲིབ་པ་མེད་པའི་ཕྱིར། ངོ་བོ་གཅིག་ལས་མི་འདའ་
བའི་ཕྱིར་ཏེ། མ་རིག་པ་ཡིན་པའི་ཕྱིར། འཁོར་གསུམ་རྣམ་པར་རྟོག་པ་གང་། །དེ་ནི་
ཤེས་བྱའི་སྒྲིབ་པར་འདོད། །ཅེས་རྒྱུད་བླ་མ་ལས་བསྟན་ཅིང་། དེ་ལྟར་འཁོར་གསུམ་དུ་
འཛིན་པ་དེ་ནི་ཤེས་བྱའི་གཤིས་ལ་རྨོངས་པ་ལས་བྱུང་ཞིང་། དེ་ཡང་མི་ཤེས་པ་གཏི་མུག་
-
59



དྲིས་ལན་དོན་གཅིག་མ།
ལས་བྱུང་ཞིང་།
དེ་ནི་ཉོན་མོངས་པ་ཡིན་པའི་ཕྱིར།
དོན་དུ་སྐྱོན་གྱི་སྐབས་ནི་མེད་དོ།།
དྲི་བ་བཅུ་གཉིས་པ། ཉན་རང་གི་ཤེས་སྒྲིབ་གཉེན་པོ་མི་དགོས་པར་སྤོང་བར་
འགྱུར་ཏེ། ཉོན་མོངས་ཀྱིས་ཤེས་སྒྲིབ་ལ་ཁྱབ་ཅིང་རྩ་བ་ལྟ་བུ་ཡིན་པའི་ཕྱིར་རོ། །ཞེས་
གསུངས།
ལན་དུ། རྡོར་གསུང་སྔ་མའི་འཕྲོས་ཡིན་ལ། ཉན་ཐོས་ཀྱི་ཉོན་ཤེས་ཀྱི་སྒྲིབ་པ་
སྤྱོང་མི་སྤོང་གི་ཚུལ་འདི་ནི། ཉན་ཐོས་སྡེ་བའི་ལུགས་མིན་ཏེ། འདི་ལྟའི་རྣམ་གཞག་
མེད་པའི་ཕྱིར། འདི་ནི་ཐེག་ཆེན་གྱི་ལྟ་བའི་ཐོག་ནས་ཉན་ཐོས་ཀྱི་མངོན་རྟོགས་ལ་གཞལ་
བའི་ཚུལ་ཡིན་པས་སོ། །ཐེག་ཆེན་པས། ཉན་ཐོས་ཀྱིས་གང་ཟག་གི་བདག་མེད་ལས།
ཆོས་ཀྱི་བདག་མེད་མ་རྟོགས་ཞེས་གསུངས་ཡོད་མོད། འོན་ཀྱང་ཞིབ་མོར་དཔྱད་ན། མ་
རིག་པའི་གཉེན་པོ་ནི་སྟོང་ཉིད་ཡིན་པ་ཀུན་མཐུན་ཞིང༌། དེ་ཡང་རིམ་བཞིན་སྤོང་བར་ཡང་
ཞལ་མཐུན། སྟོང་ཉིད་ཇི་ཙམ་གོམས་ན་དེ་ཙམ་གྱིས། མ་རིག་པ་སྤོང་བའི་ཤུགས་ཆེ་
བར་ཡང་ཞལ་མཐུན་པས། ཐོག་མར་ཐོས་བསམ་གྱི་སྒྲོ་འདོགས་བཅད་དེ། གོ་བ་སྐྱེས་
ཀྱང་དེས་མི་ཕན་པས། གོམས་པ་ལས་ནུས་པ་ཐོན་པར་བཞེད་དེ། སྤྱོད་འཇུག་ལས།
སྒྱུ་མ་ལྟ་བུར་ཤེས་ན་ཡང་། །ཇི་ལྟར་ཉོན་མོངས་ལྡོག་འགྱུར་ཏེ། །
གང་ཚེ་སྒྱུ་མའི་བུད་མེད་ལ། །དེ་བྱེད་ཉིད་ཀྱང་ཆགས་སྐྱོན་གྱུར། །



དམ་ཆོས་དགོངས་གཅིག་གི་མཛེས་རྒྱན།
དེ་བྱེད་པ་ནི་ཤེས་བྱ་ལ། །ཉོན་མོངས་བག་ཆགས་མ་སྤངས་པ། །
དེས་ན་དེ་མཐོང་བ་ན་དེ། །སྟོང་ཉིད་བག་ཆགས་ཉམ་ཆུང་ཉིད། །
སྟོང་ཉིད་བག་ཆགས་གོམས་པས་ནི། །དངོས་པོའི་བག་ཆགས་སྤོང་
འགྱུར་ཞིང་། །ཅི་ཡང་མེད་ཅེས་གོམས་པས་ནི། །དེ་ཡང་ཕྱི་ནས་
སྤོང་བར་འགྱུར།།
གང་ཚེ་གང་ཞིག་མེད་དོ་ཞེས། །བརྟག་བྱའི་དངོས་པོ་མི་དམིགས་
པས། །དེ་ཚེ་དངོས་མེད་རྟེན་ཕྲལ་ན། །བློ་ཡི་མདུན་ན་ཇི་ལྟར་
གནས།།
ཞེས་བསྟན་པས་མཚོན་ལ། ཉན་ཐོས་ཀྱིས་ཉོན་སྒྲིབ་པ་སྤོང་བ་དེ་ཡང་ངར་འཛིན་
ལྷན་སྐྱེས་ཀྱི་ཞེན་ཡུལ་དུ་གྱུར་པའི་བདག་དེ་རང་བཞིན་གྱིས། གྲུབ་པ་མེད་པའི་སྟོང་ཉིད་
དེ་ཁོང་དུ་ཆུད་པའི་བདེན་པ་མཐོང་བ་ལ་བརྟེན་ནས། ཉོན་མོངས་ཀྱི་སྒྲིབ་སྤོང་བ་ཡིན་ལ།
བདག་གཉིས་ལ་སྟོང་པ་ཉིད་དུ་ཁྱད་ཅི་ཡང་མེད་དེ། གང་ཟག་གི་བདག་ཕུང་པོ་ལ་བརྟེན་
ནས་བཏགས་པ་ཙམ་ཞིག་ལས། རང་གི་ངོ་བོ་གྲུབ་པ་ཞིག་མེད་པར་རྟོགས་པ་ནི། གང་
ཟག་གི་བདག་མེད་ཡིན་ལ། དེ་ལ་ཡན་ལག་ལ་སོགས་པའི་ཚོགས་པ་ལ་བརྟེན་ནས།
བཏགས་པའི་ལུས་སོགས་ཕུང་པོ་རྣམས་ཀྱང་རང་རང་གི་ངོ་བོས་སྟོང་པ་ནི། ཆོས་ཀྱི་བདག་
མེད་ཡིན་པས། སྟོང་གཞི་ཆོས་ཅན་གྱི་ཁྱད་ཙམ་ལས་མེད་པས་སོ། །དེའི་ཕྱིར་བདག་



དྲིས་ལན་དོན་གཅིག་མ།
མེད་གཉིས་ཀའང་བརྟེན་ནས་བཏགས་པའི་སྟོང་ཉིད་ཙམ་དུ་རོ་གཅིག་པས་ན་ཁྱད་མེད། གང་
ཡང་མེད་པར་དགོངས་ནས་ཉན་ཐོས་ལ་ཡང་ཆོས་ཀྱི་བདག་མེད་དམ། སྟོང་ཉིད་རྟོགས་
པ་ཡོད་པ་རྡོར་གསུང་དུ་ས་དྲུག་མན་ཆད་ཉན་རང་ཐུན་མོང་ཡིན་པ་དང་། ཉན་ཐོས་ཀྱིས་
ཀྱང་ཕྱོགས་གཅིག་བབས་ཀྱི་གནས་ལུགས་རྟོགས་པར་བཞེད་ཡོད། དེ་ཡང་ཉན་རང་ལ་
སྟོང་ཉིད་རྟོགས་པ་དེ་མེད་ན། ཉོན་མོངས་ཀྱང་གཏན་ནས་སྤོང་མི་ནུས་པས། དེའི་ཚུལ་
སློབ་དཔོན་ཟླ་གྲགས་ཀྱི་འཇུག་འགྲེལ་དུ། དངོས་སྟོབས་རིགས་པས་བསྒྲུབ་ཡོད་པས་
སོ། །དེ་ཡང་གང་ཟག་ལ་རང་བཞིན་མེད་པར་སྟོང་པ་ཉིད་དུ་རྟོགས་པ་དེ་ནི། ཆོས་ཀྱི་
བདག་མེད་ཀྱི་བྱེ་བྲག་ཀྱང་ཡིན་ལ། དེ་ནི་སྟོང་ཉིད་ཀྱང་ཡིན་པར་གོ་བ་འདི་གནད་ཆེའོ། །དེ་
ལྟར་ཆོས་བདག་མེད་པ་ཆ་ཤས་སྤོང་བ་དེ་ནི། ཤེས་སྒྲིབ་སྤང་བ་ཡིན་པར་གྲུབ་སྟེ། དཔེར་
ན་ཚེས་གསུམ་གྱི་ཟླ་བ་དེ་བཅོ་ལྔའི་ཟླ་བ་མིན་ཡང་ཟླ་བ་ཡིན་པ་བཞིན་ནོ། །གལ་ཏེ་ཉན་
ཐོས་ཀྱིས་ཤེས་སྒྲིབ་ཆ་ཚང་བ་སྤང་ཐུབ་ན། ཐེག་པ་ཆེན་པོའི་ལམ་གྱིས་ཅི་ཞིག་བྱ་སྟེ་དགོས་
པ་མེད་པས་སོ། །དེའི་དབྱེ་མཚམས་དག་ལེགས་པར་ཕྱེ་རྒྱུ་ནི་གནད་དམ་པའོ།།
，
-
-
དྲི་བ་བཅུ་གསུམ་པ། འཁོར་གསུམ་དུ་འཛིན་པའི་གཉིས་སྣང་ཙམ་ཡང་མེད་
པ་ལ་སེར་སྣ་ལ་སོགས་སྐྱེ་བའི་གནས་མེད་ཅིང༌། ཤེས་སྒྲིབ་སྤང་བའི་དེ་ག་རང་དུ་ཉོན
མོངས་མེད་པར་གྱུར་པ་ནི་དུས་མཉམ་ལས་སྔ་ཕྱིའི་བརྡ་མེད་པས་ཤེས་སྒྲིབ་སྔོན་ལ་སྤོང་བ་མི་
སྲིད་དོ། །ཞེས་གསུངས།
–



དམ་ཆོས་དགོངས་གཅིག་གི་མཛེས་རྒྱན།
ལན་དུ། རྡོར་གསུང་སྔ་མའི་འཕྲོས་ཡིན་ཞིང༌། ཉི་སྣང་གི་གཞུང་གསལ་ལྟར་
ཡོངས་གྲགས་ཀྱི་ལམ་རིམ་གོ་ལྡོག་སྟེ། ཤེས་སྒྲིབ་མཐའ་གཅིག་ཏུ་སྔོན་དུ་སྤོང་ཞེས་དམ་
བཅས་མེད་དེ། འང་གི་སྒྲས་ཀྱང་ཆེས་གསལ། ཁྱེད་ལྟར་ཤེས་སྒྲིབ་དཔྱིས་ཕྱིན་པའི་ཚེ་
ན། གཉིས་སྣང་དམིགས་སུ་མེད་པས་སེར་སྣ་སྐྱེ་བའི་གཞི་མེད་པར། རང་བཞིན་གྱིས་
སྤྲོས་པ་མཐའ་དག་ཞི་བའི་ཚེ་ན། ཉོན་མོངས་ཀྱང་རང་བཞིན་གྱིས་དག་པ་ནི། སྨོས་མི་
དགོས་པ་ཆེས་འཐད་མོད། འདིར་རྡོར་གསུངས་ཀྱི་དགོངས་པ་ལ་དཔྱད་ན། གོང་དུ་
གསོལ་བ་བཞིན་སྤོང་དཀའ་སླའི་རིམ་པ་བཞག་པའམ། གཙོ་ཕལ་གྱི་ངོས་ནས་བཞག་
པར་ངོས་འཛིན་དགོས་ཏེ། ལས་སྒྲིབ་གཙོ་བོར་སྤོང་བའི་སྐབས་ལ་བརྟེན་ནས། ལས་
སྒྲིབ་སྤོང་ཞེས་བཞག་པ་ལས། གཞན་དུ་ལས་སྒྲིབ་སྤོང་རྒྱུ་མེད་པར་གོ་མི་རུང་ལ། ལས་
སྒྲིབ་སྤོང་བའི་སྐབས་སུ་ཉོན་མོངས་དང་། ཤེས་སྒྲིབ་སྤོང་བ་ལ་འབྲེལ་བ་མེད་པ་ལྟ་བུར་
ཡང་གོ་མི་རུང་། གཙོ་བོར་ལས་སྒྲིབ་སྤོང་བའི་སྐབས་སུའང་ཉོན་ཤེས་ཀྱང་སྤོང་བཞིན་པ་
ཡིན་པས། ཕལ་པར་བཞག་པ་དེ་མཁྱེན་དགོས། སྤྱིར་ནམ་ལངས་ཞེས་པ་དེ་མུན་པ་
ཡོངས་སུ་གསལ་བ་ལ་གོ་དགོས་པ་ཡིན་མོད། སྐྱ་རེངས་དམར་རེངས་སྔོ་རེངས་གསུམ་
ཡང་ནམ་ལངས་པ་དང་རྗེས་སུ་མཐུན་ཞིང་། མུན་པ་བསལ་བར་ཕྱོགས་པའམ། བསལ་
བཞིན་པ་ཡིན་པ་བཞིན་དུ་ཤེས་སྒྲིབ་དཔྱིས་ཕྱིན་པ་སྤང་ཐུབ་ཚེ། ཤེས་སྒྲིབ་སྤོང་བ་ཞེས་གོ་
དགོས་ཡིན་མོད། ཆོས་ཐམས་ཅད་ཀྱི་གནས་ལུགས་ཐོས་བསམ་གྱིས་སྒྲོ་འདོགས་ཆོད་
ནས། མངོན་རྟོགས་རྒྱུད་ལ་སྐྱེས་ནས། ས་དང་པོ་ཐོབ་པ་དེ་ཡང་ཤེས་སྒྲིབ་སྤོང་བར་
འཇོག་དགོས། སྤོང་བར་ཕྱོགས་པའམ། སྤོང་བཞིན་པ་ཡིན་པའི་ཕྱིར་རོ། །ཐ་



དྲིས་ལན་དོན་གཅིག་མ།
ན་ཡི་གེ་ཀ་ཞིག་ངོ་ཤེས་པ་ཚུན། ཤེས་རབ་ཀྱི་ནུས་པར་འཇོག་དགོས་ན། ཤེས་རབ་སྐྱེད་
པའི་རིམ་པ་རྣམས་ཀྱང་དེ་དང་རྗེས་སུ་མཐུན་པའི་ཕྱིར། དེར་བརྟེན། འཕགས་པ་ལྷས།
བསོད་ནམས་ཆུང་བས་ཆོས་འདི་ལ།།ཐེ་ཚོམ་ཙམ་ཡང་མི་སྐྱེ་སྟེ། །ཐེ་ཚོམ་སྐྱེས་པ་ཙམ་གྱིས་
ཀྱང་། །སྲིད་པ་ཧྲུལ་པོར་བྱེད་པར་འགྱུར།།
ཞེས་གསུངས་པས་ཤེས་སོ། །ལས་དང་ཉོན་མོངས་པ་ཡང་བདེན་འཛིན་གྱི་སྒོ་
ནས་སྤོང་བར་མ་གསུངས་ཏེ། ལམ་འདིར་ལས་དང་ཉོན་མོངས་པའི་རང་བཞིན་རྟོགས་
པའི་སྒོ་ནས་སྤོང་དགོས་ལ། སྤོང་བ་ལའང་མངོན་རྟོགས་དགོས། མངོན་རྟོགས་ནི་
ཟབ་མོ་སྟོང་ཉིད་རྟོགས་པའི་སྒོ་ནས་ཡིན་པའི་ཕྱིར། ཤེས་སྒྲིབ་ཕྲ་མོ་ཙམ་ཡང་མ་སྤངས་
པར་སྟོང་ཉིད་རྟོགས་པ་ནི་མི་སྲིད་པས། སྤྱོད་འཇུག་ལས།
ཉོན་མོངས་ཤེས་བྱའི་སྒྲིབ་པ་ཡི། །མུན་པའི་གཉེན་པོ་སྟོང་པ་ཉིད། །
མྱུར་དུ་ཐར་པ་འདོད་པ་ཡིས། །སྟོང་པ་ཉིད་ནི་བསྒོམ་པར་བྱ། །
ཞེས་གསུངས་པ་མ་ཡིན་ནམ། དེའི་ཕྱིར་སྤོང་ཤུགས་གཙོ་ཕལ་གྱི་སྒོ་ནས་བཞག་
པ་དང་། ཕྲ་རགས་ཀྱི་སྒོ་ནས་བཞག་པ་འདི་གོ་ན། ཤེས་སྒྲིབ་སྔོན་ལ་སྤོང་བར་རྟོགས་
པར་ཅིས་མི་འགྱུར། དེ་བས་གསུང་རབ་ཀུན་ལ་གནད་འདི་དག་གོ་བ་ནི་གལ་ཆེ་བར་ཁོ་
བོས་སེམས་པས། ཕྱོགས་རེའམ་གྱ་ཚོམ་གྱིས་བརྒལ་བར་མི་རུང་ངོ༌།།
དྲི་བ་བཅུ་བཞི་པ། གཤིས་བབས་ཀྱི་གནས་ཚུལ་བསྟན་པ་ཉིད་ཀྱིས་ཚད་མ་
སངས་རྒྱས་ཀྱི་ཡེ་ཤེས་སུ་འགྱུར་ན། བཀའ་བསྟན་རབ་འབྱམས་ཡེ་ཤེས་སུ་ཐལ་བ་དང།
64



དམ་ཆོས་དགོངས་གཅིག་གི་མཛེས་རྒྱན།
ཡུལ་ཤེས་གཅིག་ཏུ་འགྱུར་རོ། །ཞེས་གསུངས།
ལན་དུ། རྡོར་གསུང་ལས། ཚད་མ་ནི་སངས་རྒྱས་ཀྱི་མཁྱེན་པའི་ཡེ་ཤེས་
ཡིན་ཞེས་པ་ལས་འཕྲོས་པ་ཡིན་ཏེ། རྡོར་གསུང་ཀྱི་དགོངས་པ་ནི། ཚད་མ་ཞེས་པ་འདི་
ཉིད་ནི། རང་རེ་ནང་པ་ཕལ་ཆེ་བས་ནང་རིག་ལས་ལོགས་སུ་བཀར་ནས་རིག་གནས་ལྔའི་
གྲས་སུ་བཞག་སྲོལ་ཡོད་ལ། དེ་ཡང་ཚད་མ་རིག་པ་ཞེས་ཕྱི་རོལ་བ་སོགས་ཀྱི་ངག་སྒོ་
གནོན་བྱེད་ཀྱི་ངག་རིག་གི་གཞུང་ཙམ་དུ་འཛིན་ཞིང་། དེ་ཉིད་སྦྱང་ཞིང་སྨྲ་བ་ལ་རྟོག་གེ་ལ་
སྦྱང་བ་དང་། རྟོག་གེ་བ། རྟོག་གེ་སྨྲ་བ་ཞེས་མིང་འདོགས་བྱེད་སྲོལ་མཆིས། རྟོག་
གེ་ཞེས་པའང་རིག་པས་རྟོག་དཔྱོད་གཙོར་སྟོན་པ་ཞིག་ལ་གོ་བ་ཡིན། རྟོག་གེ་བ་ཞེས་ངན་
སྨྲས་བྱེད་མཁན་དེ་ཚོས་སོ་སོ་ནི་རྟོག་དཔྱོད་མེད་པ་བླུན་པོ་ཆུ་སྣ་གར་འཁྲིད་ཀྱི་མཚང་ཞིག་ངོམས་
ཀྱིན་ཡོད་པ་དེ་རེད། ངེད་རྣམས་ཟབ་མོ་དོན་ལ་གཞོལ་བས་རྟོག་པ་བྱེད་མི་དགོས་ཟེར་
ནའང་། ཟབ་མོའི་དོན་ལ་དཔྱད་སྒོམ་འཇོག་སྒོམ་གཉིས་ཀ་རུང་བ་འཕགས་བོད་མཁས་
གྲུབ་ཀུན་མཐུན་པས། དཔྱད་འཇོག་ལ་རྟོག་དཔྱོད་མེད་ན་དཔྱད་འཇོག་གི་ཐ་སྙད་མི་འཐོབ།
ལམ་རིམ་ཚང་མར་སྒྲོ་འདོགས་ཐེ་ཚོམ་གཅོད་དགོས་སམ་མི་དགོས། དགོས་ན་རྟོག་དཔྱོད་
བྱ་དགོས་ཏེ། ཐོས་པ་གཏི་མུག་མུན་སེལ་སྒྲོན་མེ་ཡིན་སོགས་ཀྱིས་གསལ། མི་དགོས་
ན་རྟོག་དཔྱོད་མེད་པར་མདོ་སྔགས་ལམ་རིམ་ཁོང་དུ་ཆུད་པའི་ཚུལ་སྟོན་དགོས་པར་ཐལ་ལོ། །ཚད་
མ་ཞེས་པ་ནི་སྤྱི་ཡིན་ལ།ཚད་མ་རིག་པ་ནི་བྱེ་བྲག་གི་གཞུང་ལུགས་ཡིན། ཚད་མ་ནི་བསླུ་
མེད་དམ་དྲང་པོའི་དོན་ཡིན་ལ། བསླུ་མེད་དམ་དྲང་པོའི་དོན་དེ་ནི་འཁོར་འདས་ཀྱི་འདུག་
65



དྲིས་ལན་དོན་གཅིག་མ། །
-
ལུགས་སམ། གཤིས་བབས་ཇི་བཞིན་མ་འཁྲུལ་བར་རྟོགས་པ་ལ་ཚད་མ་ཞེས་བརྗོད་རུང་
སྟེ། རྒྱུ་འབྲས་དཀར་ནག བདེ་སྡུག བཟང་ངན་ཚང་མ་ལྟོས་བཅས་ཀྱི་རྟེན་འབྲེལ་
བསླུ་མེད་དུ་འབྱུང་བས་ཚད་མ་ཡིན་ཞིང་། དཀར་ནག་གོ་ལྡོག་ནི་ཚད་མ་མ་ཡིན་ཏེ། ཤེས་
བྱའགཤིས་ལ་མི་སྲིད་པའི་ཕྱིར། དེ་ལྟར་འཇིག་རྟེན་ན་བླང་དོར་གྱི་གནད་མ་ནོར་བ་སྟོན་པ་
ཀུན་ནི་ཚད་མ་ཡིན་ཞིང་། དེ་ཡང་སངས་རྒྱས་ཀྱི་ཡེ་ཤེས་ཀྱི་ཚད་མ་ལས་མ་འདས་ཏེ། སངས་
རྒྱས་ཀྱི་ཡེ་ཤེས་ནི་འཁྲུལ་པ་མེད་པ། རྒྱུ་འབྲས་ཀྱི་གཤིས་བབས་ཀུན་མ་འདྲེས་པར་ས་
ལེར་མཁྱེན་པའི་ཤེས་རབ་ཡིན་པས་སོ། །ཡིན་པའི་རྒྱུ་མཚན་ནི་སངས་རྒྱས་ཀྱིས་གསུངས་
པའམ་བསྟན་པའི་ཆོས་ཀྱི་གནས་ལུགས་ནི། ཤེས་བྱའི་གནས་ལུགས་ཇི་ལྟ་བ་འཇལ་བ་
ལ་བསླུ་བ་མེད་པར་མངོན་སུམ་དུ་གྲུབ་པས་ཚད་མ་གྱུར་པ་ཡིན། ཚད་མ་རིག་པས་ཀྱང་
གཞལ་བྱ་གཉིས་ཀ་ལ་ལྟོས་པའི་ཚད་མ་གཉིས་ཀས་ཀྱང་། ཆོས་དེའི་གནས་ལུགས་ཇི་
བཞིན་དུ་འཇལ་ཐུབ་ཅིང་བསླུ་བ་མེད་པས་ན། སངས་རྒྱས་ཀྱི་ཡེ་ཤེས་ལས་མ་འདས་ཏེ།
དེ་ཉིད་དེའི་ཁོངས་སུ་འདུ་བའི་ཕྱིར་ཏེ། སངས་རྒྱས་ཀྱི་ཡེ་ཤེས་ཀྱང་མ་འཁྲུལ་བ། བསླུ་
བ་མེད་པ་སྟོན་པ་ཀུན་ལ་གོ་དགོས་པ་ལས། སངས་རྒྱས་ཀྱི་ཐུགས་རྒྱུད་ཁོ་ན་ལ་བཞུགས་
པ་གཅིག་པུ་ཞིག་ལ་གོ་ན་མི་འགྲིག་པར་སེམས། ཆོས་དང་འཇིག་རྟེན་གྱི་གནས་ལུགས་
གང་ལའང་མ་འཁྲུལ་བ་ཅུང་ཟད་རྟོགས་པ་ཡང་། སངས་རྒྱས་ཀྱི་ཡེ་ཤེས་ཀྱི་ཆ་ཤས་སུ་
གྱུར་པ་ཞིག་ཡིན་པར་གོ་དགོས་ཏེ། དེ་ཉིད་ཡོངས་སུ་སྨིན་པ་ནི། སངས་རྒྱས་ཀྱི་ཡེ་
ཤེས་དེ་ཉིད་ཡིན་པའི་ཕྱིར། ཚུལ་འདི་ཉིད་ལ་གོ་བ་ལེགས་པོ་ཞིག་མ་ཆགས་པས། ད་
ལྟ་ཀློག་པ་པོ་དང་ཞིབ་འཇུག་པ་ཚོའི་སྣང་ངོར། ནང་བསྟན་དང་ཚད་མ་རིག་པ་འགལ་འབྲེལ་
66



དམ་ཆོས་དགོངས་གཅིག་གི་མཛེས་རྒྱན།
དུ་གྱུར་པའི་སྣང་ཚུལ་ཞིག་ཆགས་ཡོད་པ་འདི་རེད། །
དེ་ནི་གོང་ཞུས་བཞིན་ནང་རིག་དང་ཚད་མ་རིག་པ་ཐ་དད་དུ་བཀར་བ་ནི་འགལ་བ་ཡིན་
པ་དང་། ནང་རིག་པ་དེ་ཚད་མ་རིག་པས་སྒྲུབ་པའི་ཕྱིར་འབྲེལ་བ་ཡོད་པ་ཞིག་ཏུ་ངོས་འཛིན་
བྱེད་བཞིན་ཡོད་པ་རེད། སློབ་དཔོན་ཕྱོགས་གླང་དང་ཆོས་གྲགས་ཀྱི་གསུང་སོགས་ནི།
ནང་རིག་གི་ཚད་མ་ཡིན་པས་འགལ་བར་འཛིན་མི་རུང་ལ། རྟོག་གེའི་གཞུང་ཞེས་དེ་བས་
ཀྱང་སྨོད་མི་རུང་། རྟོག་གེའི་ཚིག་དོན་བཅུ་གཉིས་སོགས་ཕྱི་རོལ་པའི་ཚད་མའི་སྐོར་དེ་
རྣམས་ནི། ནང་རིག་གི་ཚད་མ་འཕེལ་རྒྱས་ཀྱི་སྒུལ་ཤུགས་ཡིན་པས་སྨོད་མི་རུང་བ་ཡིན་
ནོ། །ནང་རིག་གི་ཚད་མའི་བརྗོད་བྱ་རྣམས་བསླུ་མེད་ཡིན་པས། སངས་རྒྱས་ཀྱི་ཡེ་ཤེས་
ནི་འཁྲུལ་མེད་དང་བསླུ་མེད་དུ་གྲུབ་པ་ཡིན་ལ། དེ་འཁྲུལ་མེད་དང་བསླུ་མེད་ཡིན་པ་ནི་གསུང་
རབ་ཚད་མ་རྣམས་དང་། ཚད་མའི་གཞུང་ལུགས་རྣམས་སངས་རྒྱས་ཀྱི་ཡེ་ཤེས་དང་དབྱེར་
མེད་དུ་གྲུབ་པའི་ཕྱིར། དེ་ལྟར་གསུངས་པ་ཡིན། གཞུང་ལུགས་ནི་སངས་རྒྱས་ཀྱི་ཡེ་
ཤེས་སྟོན་བྱེད་ལས། ཡེ་ཤེས་དངོས་དེ་མིན་ཟེར་ན། རེ་ཞིག་ལས་དང་པོ་པ་དང་། ས་
ལ་གནས་པར་སངས་རྒྱས་ཀྱི་ཡེ་ཤེས་མཐར་ཐུག་པ་དེ་བསྐལ་དོན་དུ་གྱུར་མོད། ཤཱཀྱ་ཐུབ་
པའི་ཡེ་ཤེས་ཀྱི་རང་གཟུགས་གཞུང་ལུགས་དེ་ཉིད་ཉམས་སུ་བླངས་པས། སངས་རྒྱས་
ཀྱི་མངོན་དུ་གྱུར་པའི་ཡེ་ཤེས་དེ་ཉིད། རང་གིས་མངོན་སུམ་དུ་གྱུར་ཐུབ་པ་ཞིག་ཡིན་པ་
ལས། གཞུང་ལུགས་ལ་མ་བརྟེན་པར་ལོགས་སུ་སངས་རྒྱས་ཀྱི་ཡེ་ཤེས་བྱ་བའི་ཤེས་པ་
གཅིག་གིས། སྙིགས་འགྲོ་རྣམས་རྗེས་སུ་བཟུང་བའི་ཐབས་མེད་ལ། གཞུང་ལུགས་ལ་
ཤཱཀྱ་ཐུབ་པའི་ཡེ་ཤེས་དང་། དེས་མངོན་དུ་གྱུར་པའི་ཤེས་བྱའི་ཆོས་ཀྱི་གཤིས་བབས་ཀུན་



དྲིས་ལན་དོན་གཅིག་མ།
རྟོགས་པས། གཞུང་ལུགས་ཀྱི་བརྗོད་བྱ་དེ་དང་མཁྱེན་པའི་ཡེ་ཤེས་དབྱེར་མེད་དུ་གྱུར་ཡོད་
པས་ན། འདུལ་བར་སྟོན་པ་དང་། བསྟན་པ་དབྱེར་མེད་དུ་བསྔགས་པ་དང་། གསུང་
རབ་འབྲི་ཀློག་དང་། སྣག་ཤོག་སྦྱིན་པ་སོགས་ཡེ་ཤེས་ཀྱི་ཚོགས་སུ་གསུངས་པ་དང་། རིང་
བསྲེལ་ལྔའི་རྣམ་གཞག་ལས། ཡི་གེར་བྲིས་པའི་གཟུགས་ལ་ཆོས་སྐུའི་རིང་བསྲེལ་དུ་
བསྔགས་པས་ན། ཡུལ་ཤེས་གཅིག་ཏུ་འགྱུར་བའི་དོགས་པ་དེ་བསྐྱངས་ན་འཐུས་པར་སེམས།
དྲི་བ་བཅོ་ལྔ་པ། དཔེ་རྒྱལ་བློན་འབངས་གསུམ་གྱི་སྐབས་སུ་སྲིད་དབང་ཡོད་
མེད་ཀྱི་ཁྱད་ཡོད་ཀྱང་། དོན་རྟེན་གྱི་གང་ཟག་གཅིག་གིས་སེམས་བསྐྱེད་ཀྱིས་ཟིན་པའི་
སྡོམ་གསུམ་ཞུ་བ་ན། གནས་འཕོ་བྱེད་ཀྱི་ཆོས་གང་ཡང་མེད་པས། བདག་པོ་འཕོ་བ་
ཞེས་པ་ནི་ཚིག་ཙམ་སྟེ། འདུལ་བ་ཡང་ཐབས་ཤེས་ཚང་བའི་ཐེག་ཆེན་ཡིན་པའི་ཕྱིར་རོ། །
ཞེས་གསུངས། །
ལན་དུ། རྡོར་གསུང་ལས། བདག་པོ་ན་འཕོས་པས་སྡོམ་པ་གསུམ་དུ་འོང་
བར་བཞེད་པ་ལས་འཕྲོས་པ་ལགས་ཏེ། དཔེ་འདི་ནི་སྡོམ་པ་གསུམ་པོ་དེ་གོང་ནས་གོང་དུ་
ན་འཕར་བའི་དོན་ལ་སྦྱར་ཡོད་ལ། གང་ཟག་དེ་གསུམ་ཡང་གང་ཟག་རྒྱུད་ཐ་དད་པ་གསུམ་
དང་སྦྱར་བ་མིན་ཏེ། གང་ཟག་གཅིག་དང་ཐོག་འབངས་ཀྱི་སྐབས་དང་། དེ་ནས་རིམ་
པས་བློན་པོར་གྱུར་པའི་སྐབས་དང་། མཐར་རྒྱལ་པོར་གྱུར་པ་ཞིག་ལ་སྦྱར་བ་ཡིན་ལ། ཁོའི་
འབངས་ཀྱི་དུས་ཀྱི་གཡུ་རྡོག་དེ། བློན་པོའི་སྐབས་སུ་མགུལ་བརྒྱན་དང་། རྒྱལ་པོའི་
68



དམ་ཆོས་དགོངས་གཅིག་གི་མཛེས་རྒྱན།
སྐབས་སུ་བླ་གཡུ་ཡིན་པ་ལྟ་བུ་ཡིན། གཡུ་དེས་སྐབས་སོ་སོར་རྣམ་འགྱུར་མི་འདྲ་བ་རེ་
བསྟན་པ་མིན་ཡང་། འདོགས་མཁན་གྱི་མི་དེའི་གནས་བབས་མི་འདྲ་བར་འགྱུར་བར་
བརྟེན། གཡུ་དེ་ཡང་གསུམ་དུ་སྣང་བ་ཡིན་པས་སོ། །དེ་བཞིན་དུ་སྡོམ་པ་གསུམ་ཆར་
གྱི་སྤང་བྱ་ནི་མི་དགེ་བ་དང༌། སྒྲུབ་བྱ་ནི་དགེ་བ་ཡིན་པར་གཅིག་གྱུར་ཡིན་ནའང་། གང་
ཟག་གི་བློའི་ནུས་པ་ནར་སོན་མ་སོན་ནམ། སྨིན་མ་སྨིན་གྱི་དབང་གིས་རིམ་པ་གསུམ་དུ་
འགྱུར་བ་རེད། དཔེར་ན། མི་གཅིག་ལ། བྱིས་པའི་དུས་དང་། ན་གཞོན་གྱི་དུས།
དར་མའི་དུས་བཅས་ལ་ངོ་བོ་མི་དེ་རང་ཡིན་ནའང་ཁོའི་ལུས་ཀྱི་ནུས་སྟོབས་དང་། སེམས་
ཀྱི་ཤེས་རྟོགས་རྣམས་མི་འདྲ་བར། གོང་ནས་གོང་དུ་ཡར་རྒྱས་སོང་བ་བཞིན་ཡིན་ལ། དེ་
ཡང་སོ་ཐར་གྱི་ལས་ནི་གཞན་གནོད་གཞི་བཅས་དངོས་ཤུགས་བརྒྱུད་གསུམ་ནས་སྤོང་བ་
དང་། བྱང་སེམས་སྐབས་སུ་གཞན་ཕན་གྱི་བྱ་བ་དངོས་ཤུགས་བརྒྱུད་གསུམ་ནས་སྒྲུབ་
དགོས་པ་དང་། གསང་སྔགས་སྐབས་སུ་གཞན་ཕན་གྱི་རྩ་དོན་རྒྱུན་བསྲིང་ཐོག འཁོར་
འདས་དག་མཉམ་གྱི་དགོངས་པ་བསྐྱངས་པ་བཅས་ནི། གང་ཟག་གི་ཤེས་རྒྱུད་ལ་ཡར་
རྒྱས་ཅི་ཡང་མི་དགོས་པར། ཕྱིའི་བྱ་བ་ཙམ་འགྱུར་ལྡོག་བཏང་བ་ཞིག་ཏུ་ངོས་བཟུང་ན་རྦད་
དེ་ནོར། འདིའི་ཐོག་ནས་ནང་གི་གང་ཟག་གམ། སྡོམ་པའི་བདག་པོའི་ཤེས་རབ་ན་
འཕོས་པས། ཕྱིའི་བྱ་བ་ཡང་ངོ་བོ་དགེ་བ་ལས་མ་འདས་པར། རྣམ་པ་མི་འདྲ་བ་གསུམ་
དུ་སྣང་བ་ཡིན་ནོ།།
དགོངས་གཅིག་ལ་ཐོས་བསམ་པ་དང་ཀློག་པ་པོ་ཕལ་ཆེ་བ་ནི། ཁོང་ནང་ལྟར་
སྡོམ་གསུམ་མི་དགེ་བཅུ་སྤོང་བར་གནད་གཅིག་ཅེས་པའི་གསུངས་འདི་ལ་གོ་འཛོལ་ཐེབས་ཏེ།
T
v
69



དྲིས་ལན་དོན་གཅིག་མ།
སྡོམ་པ་གསུམ་ཀས་སྤང་བྱ་མི་དགེ་བ་བཅུ་སྤོང་བར་སྤོང་བའི་ཐབས་ཀུན་གཅིག་པ་ཡིན་པར་
བཟུང་སྟེ། དེ་ལྟར་ན་སྡོམ་པ་གསུམ་དུ་བཞག་མི་དགོས་པར་ཐལ། སྤང་བྱ་གཅིག་ཡིན་
པའི་ཕྱིར། སྤོང་ཐབས་ཡང་གཅིག་ཡིན་པར་ཐལ་བའི་དོགས་པ་འདི་འཁྲུངས་དང་འཁྲུངས་
བཞིན་ཡོད། དོན་དུ་སྡོམ་པ་གསུམ་ཀ་མི་དགེ་བ་བཅུ་སྤང་དགོས་ཏེ། སྤང་བྱ་ཡིན་པའི་
ཕྱིར་ཏེ། མི་དགེ་བ་ཡིན་པའི་ཕྱིར། དེའི་ཕྱིར་མི་དགེ་བ་བཅུ་སྤོང་བར་གནད་གཅིག་ཏུ་
བབས་པར་བསྟན་པ་ལས། དགག་སྒྲུབ་ཚང་མ་གཅིག་པ་ཡིན་པར་མ་གསུངས་ལ། སྤོང་
བའི་ཐབས་ཀྱང་རྒྱ་ཆེ་ཆུང་མེད་པར་གཅིག་ཅེས་ཀྱང་མ་གསུངས་པའི་ཕྱིར། མི་དགེ་བ་བཅུ་
ནི་དུག་གསུམ་གྱི་རྣམ་འགྱུར་རགས་པ་ཡིན་པ་དང་། སྡོམ་པ་གསུམ་ཆར་གྱི་སྤང་བྱ་དུག་
གསུམ་ཡིན་པའི་ཕྱིར་ཏེ། བླང་བྱར་མ་གསུངས་པའི་ཕྱིར་རོ། །འདུལ་བ་ཐེག་ཆེན་ཡིན་
ན་སྡོམ་པ་གསུམ་དུ་མི་འགྱུར་བར་དོགས་པ་སྐྱེས་མོད། སྐྱོན་མེད་དེ། འདུལ་བ་ཐེག་
ཆེན་ཡིན་སྟབས་བྱང་སེམས་ཀྱི་ཐེག་ཆེན་དེ་ཐེག་ཐུབ་པ་ཡིན་ལ། བྱང་སེམས་ཐེག་ཆེན་
ཡིན་སྟབས། གསང་སྔགས་ཐེག་ཆེན་གྱི་གཟི་འོད་དེ་ཕྱུང་ཡོད་པས། སོ་སོར་ཐབས་
ཤེས་ཚང་བས། གཞན་ལ་ལྟོས་པར་ཐེ་ཚོམ་སྐྱེ་དགོས་མེད་དོ། །ཐབས་ཤེས་ནི་སྤྱི་ཡིན་
པ་ལས་བྱེ་བྲག་མ་ཡིན་པའི་ཕྱིར་རོ། །ཡང་ཐབས་ཤེས་མ་ཚང་བའི་ཐེག་ཆེན་བྱ་བ་ཞིག་
ཀྱང་ཡོད་པར་ཁོང་ནས་ཤུགས་བསྟན་མཛད་འདུག
ཡང་གནས་འཕོ་བྱེད་ཀྱི་ཆོས་ཀྱང་ཡོད་དེ། སོ་ཐར་གྱི་སྡོམ་པ་ཞུ་བའི་སེམས་
བསྐྱེད་ཀྱིས་སོ་ཐར་ཞུ་བའི་བདག་པོ་དེས། བྱང་སེམས་ཀྱི་སྡོམ་པ་ཞུ་བའི་སེམས་བསྐྱེད་
ཀྱིས་བྱང་སྡོམ་ཞུས་ཚེ། བྱང་སྡོམ་གྱི་བདག་པོར་ན་འཕོས་པ་ཡིན་ལ། དེས་གསང་



དམ་ཆོས་དགོངས་གཅིག་གི་མཛེས་རྒྱན།
-
--
，
-
，
སྔགས་ཀྱི་སྡོམ་པ་ཞུ་འདོད་ཀྱིས་གསང་སྔགས་ཀྱི་སྡོམ་པ་ཞུས་ནས་ཐོབ་པའི་ཚེ། སོ་བྱང་
གི་བདག་པོ་དེ་གསང་སྔགས་ཀྱི་བདག་པོར་ན་འཕོས་པ་ཡིན་ཏེ། དཔེར་ན་མི་གཅིག་ཁུལ་
ལམ་སྡེ་དཔོན་བྱེད་འདོད་ཀྱི་སེམས་བསྐྱེད་ནས་དེར་འབད་དེ། ཁུལ་དཔོན་དུ་གྱུར་ཚེ་ཁུལ་
དཔོན་ཡིན་ལ། དེས་བརྩོན་པ་མ་དོར་བར་རྫོང་དཔོན་བྱ་རྒྱུའི་སེམས་བསྐྱེད་ཀྱིས་འབད་པས།
རྫོང་དཔོན་དུ་གྱུར་ཚེ། ཁུལ་དཔོན་དེ་རྫོང་དཔོན་དུ་ན་འཕོས་པ་ཡིན་པ་ལས་གཞན་ཞིག་
མིན་ལ། དེས་གྲོང་སྤྱི་བྱེད་པའི་སེམས་བསྐྱེད་ཀྱིས་དེར་འབད་ནས་གྲོང་སྤྱིའི་གོ་སར་
དབང་ཚེ། རྫོང་དཔོན་དེ་གྲོང་སྤྱིར་ན་འཕོས་པ་ལ་གཞན་མིན་ལ། དེ་དང་དེའི་སྐབས་སུ་
ཁོར་ཡུག་དང་། བྱ་སྤྱོད་སོགས་ལ་མགོ་ཁྲིད་ཡིན་པར་གཅིག་ནའང་། ཕྱོགས་གང་ཅིར་
འགྱུར་བ་འགྲོ་བ་བཞིན་ཡིན་པར་སེམས་སོ།།
དྲི་བ་བཅུ་དྲུག་པ། སྡོམ་པ་གང་རུང་ཞིག་ལས་གཞན་ཞུ་དགོས་མེད་པར་འགྱུར་
ཏེ། གཡུ་རྡོག་བཞིན་ངོ་བོ་གཅིག་ཏུ་སོང་བ་དང་། རྡོར་ཤེ་མ་ལས་ཀྱང་སྡོམ་པ་གསུམ་
གའི་དགག་སྒྲུབ་གཅིག་པས། ངོ་བོ་ལ་ཐ་དད་ཅུང་ཟད་ཙམ་ཡང་མེད་པ་རང་བཞེད་དུ་
བཞག་པའི་ཕྱིར། དཔེར་ན་མིང་དུ་མ་ཅན་གྱི་གང་ཟག་ཚོལ་བ་རྙེད་པ་བཞིན་ནོ། །ཞེས་
གསུངས།
ལན་དུ། འདི་ནི་གོང་དུ་ཞུས་པ་ལྟར་གནད་གཅིག་ཅེས་པའི་དོན་ལ་གོ་འཛོལ་
བྱུང་བ་ཡིན་ལ། གལ་ཏེ་དེ་ལྟརཡིན་ན་རྡོར་གསུང་ལས། གནད་གཅིག་ཅེས་མ་བསྟན་
11



དྲིས་ལན་དོན་གཅིག་མ།
པར་ཐབས་ཀུན་གཅིག་ཅེས་བསྟན་དགོས་པར་ཐལ། འོན་ཀྱང་གནད་གཅིག་ཅེས་བསྟན་
པའི་ཤུགས་ཀྱིས། སྤོང་བའི་ཐབས་ཀུན་གཅིག་ཅེས་མ་གསུངས་པ་གསལ་པོར་རྟོགས་
ཐུབ་པའི་ཕྱིར། དེའི་ཕྱིར། ཉི་སྣང་ལས། རྟེན་གྱི་གང་ཟག་སོ་སོའི་དབྱེ་བས་ཕྱེ་བ་
དངོས་བསྟན་དུ་བྱུང་བས། དེའི་ཤུགས་ཀྱིས་རྗོད་བྱེད་སྡོམ་པ་གསུམ་སོ་སོར་བྱུང་ཡང་།
བརྗོད་བྱ་དགེ་སྒྲུབ་སྡིག་སྤོང་དུ་གཅིག་ལ། དེའི་བསླབ་བྱ་རྩ་བ་དང་ཡན་ལག་ཏུ་འཇོག་
ལུགས་གྲངས་མང་ཉུང་དང༌། སྡོམ་པའི་ངོ་བོ་དམན་འབྲིང་མཆོག་གི་གོ་རིམ་དང་། ཆོ་
གའི་བྱེད་ཚུལ། གནས་དུས་དཔོན་སློབ་ཀྱི་ཁྱད་པར་དང་། སྡོམ་པའི་སྐྱེ་ཚུལ་སོགས་ལ་
ལྟོས་ནས། མིང་སྡོམ་པ་གསུམ་དུ་བཞག་པ་ནི་རླུང་ལྟར་གྲགས་མོད། དོན་དུ་གནད་
གཅིག་པའི་ཕྱིར་རོ། །ཞེས་གསུངས་པའི་ཕྱིར། སྡོམ་པ་གསུམ་ག་ཉེས་པ་སྤོང་བར་
གནད་གཅིག་ལས། ཉེས་པ་སྤོང་མི་དགོས་པ་མེད་པས་ན། སྤང་བྱ་སྤོང་བའི་ཤུགས་
སམ། སྟོབས་ལ་ལྟོས་ནས་གསུམ་དུ་འགྱུར་བའི་ཕྱིར། མི་དགེ་བ་སྤོང་བའི་ཆེད་དུ་
ཐབས་ཀྱི་རིམ་པ་གསུམ་ག་ཞུ་དགོས་ཏེ། དམན་འབྲིང་མཆོག་གི་དབྱེ་བ་ཡོད་པའི་ཕྱིར།
གསུམ་ག་སྡིག་སྤོང་དགེ་སྒྲུབ་ཡིན་པའི་གཡུ་རྡོག་དེ། ཐབས་ཤེས་རྒྱ་ཆེ་ཆུང་ལ་བརྟེན་
ནས། རིམ་པ་གསུམ་དུ་སྣང་བའི་ཕྱིར། སྡོམ་པ་གསུམ་གའི་དགག་བྱ་ཉེས་པ་དང་།
སྒྲུབ་བྱ་དགེ་བ་ཡིན་པ་ལས་ལོགས་སུ་གྱུར་པའི་བྱ་བ་གཞན་མེད་ལ། ཡོད་ན་སྟོན་དགོས་
པར་ཐལ། ལ་ལས་སྡོམ་པ་གསུམ་གའི་གནང་བཀག་མི་གཅིག་པས་སོ་ཟེར། འདིར་
གནང་བཀག་མི་གཅིག་པས་སྐྱོན་མེད་དེ། གང་ཟག་གམ་བདག་པོ་ན་མི་འཕོ་བར་མི་བཞེད་
པའི་ཕྱིར། གསུམ་ག་ལས་དགོས་པ་གང་ཟག་གི་རྒྱུད་ཆུད་མ་ཟོས་པར། རིམ་པས་



དམ་ཆོས་དགོངས་གཅིག་གི་མཛེས་རྒྱན།
ཤེས་རབ་ན་འཕར་བའི་ཕྱིར་དང༌། དགག་བྱ་ཉེས་པའི་སྒོ་རྣམས་རྩད་ནས་བཀག་ཐུབ་པའི་
ཆེད་དུ་ཉེས་པ་ཆེ་ཕྲ་ཀུན་སྤང་དགོས་པ་དང༌། སྒྲུབ་བྱ་དགེ་བའི་རིགས་སྒྲུབ་དགོས་པར་
བསྟན་པ་ལས་གཞན་མེད་ལ། གང་ཟག་གི་བློ་ནུས་ལྟར་གནང་བཀག་མི་འདྲ་བ་ཡིན་
ཡང་། དེ་ཡང་སྡིག་སྤོང་དགེ་སྒྲུབ་ཀྱི་ཐབས་ལས། སྡིག་སྒྲུབ་དགེ་སྤོང་ནི་གསུམ་ག་
ནས་མ་གསུངས་པས་སོ། །གསུམ་ག་ཡང་དམིགས་ཡུལ་མྱང་འདས་ཡིན་པར་གནད་
གཅིག་ཡིན་ལ། སྡོམ་པ་རྣམས་ཀྱང་བྱང་ཆུབ་སྒྲུབ་པའི་ཐབས་སུ་གནད་གཅིག དགག་
བྱ་ནི་མི་དགེ་བ་རྒྱུ་འབྲས་དང་བཅས་པ་དང་། སྒྲུབ་བྱ་ནི་དགེ་བ་རྒྱུ་འབྲས་དང་བཅས་པར་
གནད་གཅིག་པས། གསུམ་ག་ཀུན་ཏུ་དགེ་བར་སྦྱོར་བར་གནད་གཅིག་གསུམ་གའི་ངོ་བོ་
ཡང་སྡིག་སྤོང་དགེ་སྒྲུབ་ཡིན་པར་གནད་གཅིག་ལ། མཚན་ཉིད་ཀྱང་དགེ་བར་སྦྱོར་བའི་
ཐབས་ཁོ་ན་སྟོན་པར་གནད་གཅིག་ཏུ་གྱུར་ཡོད། གནད་དམ་འགག་དེ་གཅིག་ཏུ་བབས་
པས་ན། གཅིག་ཅེས་པའི་བརྡའ་སྦྱར་བའི་ཕྱིར་རོ།།
དྲི་བ་བཅུ་བདུན་པ། སྡོམ་པ་གསུམ་པོའི་དགག་སྒྲུབ་མཐའ་དག་གནད་གཅིག་
མིན་ཏེ། བསླབ་བྱ་དུ་མ་ཞིག་འགལ་བར་ཡོད་པ་མངོན་སུམ་ཡིན་པའི་ཕྱིར་རོ། །ཞེས་
གསུངས།
ལན་དུ། འདི་ནི་རྡོར་གསུང་སྔ་མའི་འཕྲོས་ཀྱི་འཕྲོས་གཏམ་ཡིན་ལ། ལན་
སྤྱིར་ནི་གོང་དུ་ཞུས་པས་འཐུས་པས་འདིར་མ་རྒྱབ་ཀྱང་འགྲིག་མོད། སྡོམ་པ་གསུམ་ཆར་
73



དྲིས་ལན་དོན་གཅིག་མ།
་བ ，
གྱི་དགག་བྱ་ནི་མི་དགེ་བ་རྒྱུ་འབྲས་དང་བཅས་པ། སྒྲུབ་བྱ་ནི་དགེ་བ་རྒྱུ་འབྲས་དང་བཅས་
པ་ཡིན་པ་ནི། གནད་གཅིག་ལ་བབས་ཡོད་པ་ལས། གཅིག་གི་སྒྲུབ་བྱ་ནི་མི་དགེ་བ་
དང༌། དགག་བྱ་དགེ་བ་ཡིན་ལ། གཅིག་གི་སྒྲུབ་བྱ་ནི་དགེ་བ་དང་། དགག་བྱ་མི་
དགེ་ཡིན་ལ། ཡང་གཅིག་ནི་དགག་བྱ་དགེ་སྡིག་གཉིས་ཀ་ཡིན་ལ། སྒྲུབ་བྱ་ཡང་དགེ་
སྡིག་གཉིས་ཀ་ཡིན་པ་ནི་མི་སྲིད་པ་ཡིན། སྡོམ་པ་གསུམ་པོའི་སྤང་བྱ་ཉོན་མོངས་ཡིན་
ཀྱང་། འདུལ་བས་སྤང་བྱ། བྱང་སེམས་ཀྱི་གཉེན་པོ། སྔགས་ཀྱི་ལམ་འཁྱེར།
ཞེས་བོད་དུ་ཡོངས་སུ་གྲགས་ཀྱང་། སྤོང་བའི་ཐབས་ཤེས་ཀྱི་ཁྱད་ཙམ་ལས། དོན་དུ་
ཉེས་པ་སྦྱོང་བ་ལ་ཁྱད་མེད་དོ། །ལ་ལས་ཉོན་མོངས་པའི་དུག་དེ་ཉན་ཐོས་ཀྱིས་དུག་དེ་
སྤང་། བྱང་སེམས་ཀྱིས་སྨན་དུ་བསྒྱུར། གསང་སྔགས་པས་སྔགས་ཀྱིས་བཏབ་ཞེས་
བསྟན་པ་ལས། ཉན་ཐོས་ཀྱི་མི་ཟ་བ་དང་། ཕྱི་མ་གཉིས་ཀྱི་བཟའ་བ་ལྟར་སྣང་བས།
མ་བརྟགས་པའི་ངོར་འགལ་བར་སྣང་ནའང་། དོན་དུ་ཚང་མས་དུག་སྤང་བ་ལས་དུག་
བཟས་མེད་པས་ན། དུག་སྤང་པ་ཞེས་པ་ལས་མ་འདས་པ་ཡིན་ནོ།།
ཉན་ཐོས་ལ་བཀག་པ་བྱང་སེམས་ལ་གནང་བ་དང་། འོག་མ་གཉིས་ལ་བཀག་
པ་སྔགས་ལ་གནང་བ་ལྟ་བུར་མཐོང་ནས། རྗེ་ས་པན་སོགས་ཀྱིས། ཉན་ཐོས་ཀྱི་ནི་དགེ་
ཆེན་ཡང་། །བྱང་ཆུབ་སེམས་པའི་སྡིག་ཆེན་ཡིན། །ཞེས་གསུངས་ཡོད། དེ་ཡང་
ལས་དང་པོ་པའི་ངོར་འགལ་བ་ལྟར་ཡོད་ནའང་། དོན་ལ་འགལ་བ་མེད་དེ། ཉན་ཐོས་ཀྱི་
དགེ་བ་ནི། དགེ་བ་ཡིན་ཏེ་དགེ་བ་ཡིན་པའི་ཕྱིར། །བྱང་སེམས་ཀྱི་སྡིག་པ་ནི། སྡིག་
པ་ཡིན་ཏེ་སྡིག་པ་ཡིན་པའི་ཕྱིར། དེར་ཐལ། ཉན་ཐོས་སམ་སོ་ཐར་སྡོམ་ལྡན་གྱི་གང་
t
，
，
，
，
，
-
74



དམ་ཆོས་དགོངས་གཅིག་གི་མཛེས་རྒྱན།
ཟག་དེའི་དགེ་བ་ཡིན་ཏེ། དགེ་བའི་ཆོས་ཉིད་ལས་མི་འདའ་བའི་ཕྱིར། བྱང་སེམས་ཀྱི་
སྡོམ་ལྡན་གྱི་གང་ཟག་དེའི་ཉེས་པ་ཡིན་ཏེ། བྱང་སྡོམ་གཞན་ཕན་དགེ་བའི་ལམ་ལས་ཉམས་
པའི་ཕྱིར། ཉན་ཐོས་རང་དོན་ཡིད་བྱེད་ཀྱི་སར་ལྷུང་བའི་ཕྱིར་རོ། །དེས་ན་དགེ་སྡིག་
གནས་འགྱུར་བ་མ་ཡིན་པས་ཤེས་དགོས་ལ། གོང་ཞུས་བཞིན་གང་ཟག་གི་སེམས་པའི་
སྟོབས་ཤུགས་ཆེས་ཆེར་བསྐྱེད་ནས། དགེ་སྒྲུབ་སྡིག་སྤོང་གི་བྱ་བ་རྒྱ་ཇེ་ཆེར་འགྲོ་བ་ཡིན་
ལ། དེ་ལ་སྡིག་སྤོང་དགེ་སྒྲུབ་ཀྱི་ཐབས་སམ། བསླབ་བྱ་ཡང་ཇེ་མང་དུ་ཕྱིན་པ་ཡིན་ནོ།།
དོན་དུ་སྡིག་སྤོང་དགེ་སྒྲུབ་ཀྱི་གནད་ལས་མི་འདའ་བས་ན། འགལ་བ་ལྟར་སྣང་བ་དེ་ནི།
གནས་སྐབས་ཀྱི་སྣང་ཚུལ་ཙམ་དང་། དེ་ཡང་ལས་དང་པོའི་ངོར་སྣང་བ་ཙམ་ལས་མ་འདས་
སོ། །རྒྱུ་མཚན་ནི་ཆོས་ཐམས་ཅད་གཤིས་བབས་ནི། གཉིས་གཉིས་ལས་མི་འདའ་བ་
རྟེན་འབྱུང་གི་ངང་ཚུལ་ཡིན་པས་ན། གཞུང་རྣམས་སུ་སྡོམ་པ་གསུམ་རྣམས་རིམ་པར།
ཐབས་ཀྱིས་ཟིན་མ་ཟིན་གྱི་ཁྱད་སོགས་རྣམ་གཞག་བྱས་ཀྱང་ཐབས་ཀྱིས་མ་ཟིན་པའང་སྡིག་སྤོང་
དགེ་སྒྲུབ་ཡིན་པ། ཐབས་ཀྱིས་ཟིན་པ་ཡང་སྡིག་སྤོང་དགེ་སྒྲུབ་ལས་གཞན་མེད་དེ། སེམས་
འདུལ་བ་ལྟ་བུར་མཚོན་ན། གསུམ་གའི་བརྗོད་བྱ་དང་དམིགས་ཡུལ་ཡིན་ལ། གསུམ་
གའང་སེམས་འདུལ་བའི་ཐབས་ཡིན། དང་པོར་རགས་པའི་ཉོན་མོངས་པ་འདུལ་ཞིང་དེ་
ནས་ཕྲ་བའི་ཉོན་མོངས་པ་འདུལ་བ་དང་། སེམས་ཞི་བར་དུལ་ནས་སེམས་ཀྱི་གཤིས་ལ་
དཔྱད་དེ། རིམ་བཞིན་ཟབ་མོ་སྟོང་པ་ཉིད་བསྟན་ཅིང་སྒོམ་པས། རང་སེམས་སངས་
རྒྱས་སུ་རྟོགས་པར་གྱུར་པའི་བར་དུ་ཐབས་མི་འདྲ་བ་མང་པོ་སྤྱད་མོད། ཐབས་དེ་རྣམས་
འགལ་བ་ལྟ་བུར་སྣང་ནའང་། ཉེས་སྤོང་དགེ་སྒྲུབ་ཀྱི་ཐབས་སུ་གནད་གཅིག་པས་མི་འགལ་
75



དྲིས་ལན་དོན་གཅིག་མ།
-
--
-
-
ལ། སྐབས་སོ་སོར་ལེགས་སྤེལ་ཉེས་འགོག་གི་ཐབས་སུ་གྱུར་པ་ཤ་སྟག་ཡིན་པས། སོ་
སོར་བདེན་པ་ཡང་ཡིན། སྔ་མ་སྔ་མ་ལ་མ་བརྟེན་པར་ཕྱི་མ་ཕྱི་མ་མི་འབྱུང་བ་ཡིན་ཏེ། སེམས་
རྒྱུད་མ་རུངས་པ་རགས་པ་ཙམ་ཞི་བ་ཞིག་ལ། རང་སེམས་སངས་རྒྱས་ངོ་སྤྲོད་ཐབས་མེད་
པས་སོ། །དེར་བརྟེན་འབྲུག་པ་ཀུན་ལེགས་ཞབས་ཀྱིས། སྡོམ་གསུམ་གནད་ཚང་
གཅིག་པར་མ་ཤེས་ན། །གཅིག་བསྲུང་གཅིག་ཤོར་འདི་འདྲས་ཅི་བཏུབ་པ། །ཞེས་
གསུངས་པས་གོ་བ་ལོན་པར་འགྱུར་རོ།།
དྲི་བ་བཅོ་བརྒྱད་པ། སེམས་ཐོག་མ་ཉིད་ནས་བསྒྲིབས་པ་མིན་པར་གློ་བུར་
བར་འདོད་ན། འཁྲུལ་མ་འཁྲུལ་སྤེལ་མར་འགྱུར་བའི་གང་ཟག་ཡོད་པ་དང་། སངས་
རྒྱས་ཀྱང་སླར་འཁོར་སྲིད་པར་ཐལ་ལོ། །ཞེས་གསུངས།
ལན་དུ། འདི་ནི་རྡོར་གསུང་ལས། ཁམས་རང་བཞིན་རྣམ་དག་ལ་བྲལ་
འབྲས་ཀྱི་ཡོན་ཏན་ལྡན་པར་བཞེད་པ་ལས་འཕྲོས་པ་ཡིན་ལ། རྡོར་གསུང་གི་ཁུངས་ནི།
ཐེག་པ་ཆེན་པོ་རྒྱུད་བླ་མ་ལ་ཐུག་ཡོད་པ་རེད། དེ་ལས། །
སེམས་ཀྱི་རང་བཞིན་འོད་གསལ་གང་ཡིན་པ། །དེ་ནི་ནམ་མཁའ་བཞིན་
དུ་འགྱུར་མེད་དེ། །ཡང་དག་མིན་རྟོག་ལས་བྱུང་འདོད་ཆགས་སོགས། །
གློ་བུར་དྲི་མས་དེ་ཉོན་མོངས་མི་འགྱུར།།
ཞེས་གསུངས་པ་ལས་སྒྲིབ་པ་ནི། གློ་བུར་བ་ཡིན་པར་གསལ། དེ་ཡང་ཐོག་



དམ་ཆོས་དགོངས་གཅིག་གི་མཛེས་རྒྱན།
མ་ནས་མ་སྒྲིབ་པའི་ཕྱིར། གློ་བུར་གྱི་ཐ་སྙད་སྦྱར་བ་ཡིན་པར་གསལ་ཏེ། རྒྱུད་བླ་མའི་
འགྲེལ་བར་ཆོས་མངོན་པའི་མདོའི་ལུང་དྲངས་པར། །
ཐོག་མ་མེད་དུས་ཅན་གྱི་ཁམས། །ཆོས་རྣམས་ཀུན་གྱི་གནས་ཡིན་
ཏེ། །དེ་ཡོད་པས་ན་འགྲོ་ཀུན་དང་། །མྱ་ངན་འདས་པ་ཐོབ་པ་ཡིན། །
ཞེས་དྲངས་ཡོད་པས་ཐོག་མ་ནས་སྒྲིབ་མེད་པར་གསལ་ཡོད་པ་རེད། དེར་བརྟེན་
ཚུལ་འདི་ལས་བརྩམས་ཏེ། འཕགས་བོད་ཀྱི་མཁས་གྲུབ་ཚོས། བདེ་གཤེགས་སྙིང་
པོའི་གཏམ་རྣམས་ཀྱི་མདོ་ལ་དྲང་ངེས་ཀྱི་ངོས་འཛིན་མི་འདྲ་བ་སྣ་ཚོགས་མཛད་དེ། ཕལ་
ཆེ་བས་དྲང་དོན་དང་། དགོངས་པ་ཅན་དུ་ངོས་བཟུང་ཞིང་། དེ་ཡང་ངེས་དོན་སོགས་སུ་
ངོས་བཟུང་ན། ད་ལྟའི་དོགས་པའམ་སྐྱོན་དེ་ཡོད་པར་འདོད་ཅིང་། ཐེལ་གྱི་ཆོས་སྒོ་བས་
དུས་འཁོར་འགྲེལ་ཆེན་ལས།
གཞི་ལ་འཁྲུལ་པ་གཏན་མེད་ན། །གཞི་དེ་འབྲས་བུ་ཉིད་དུ་འགྱུར། །
འཁྲུལ་པ་ལམ་དུ་བྱུང་ཟེར་ན། །ལམ་དེ་འཁོར་བའི་ཐོག་མར་འགྱུར། །
འཁྲུལ་པ་སྔར་མེད་གསར་བྱུང་ན། །སངས་རྒྱས་ནས་ཀྱང་འཁྲུལ་པར་
འགྱུར།།
ཞེས་གསུངས་པ་སོགས་ཀྱིས་མཚོན་ཐུབ། འདིར་ནི་རྗེ་བཀའ་བརྒྱུད་ཡབ་སྲས་
སྤྱི་དང་། ལྷག་པར་འབྲི་གུང་པ་ཆེན་པོས་བཀའ་མཐའ་མ་ངེས་དོན་མཐར་ཐུག་ཏུ་བཞེད་པ་
ཡིན། ངེས་པའི་དོན་ཡང་། ཐོག་མ་མེད་ཟེར་བའི་དོན་ནི། ཀུན་རྫོབ་ཆོས་ཅན་པའི་ངོར་
སོ་སོར་སྐྱེ་བོའམ། འཁོར་བའི་ཐོག་མ་འདི་ཙམ་ནས་ཞེས་དཔོགས་པའམ། དམིགས་སུ་
77



དྲིས་ལན་དོན་གཅིག་མ།
མེད་པས་ཐོག་མ་མེད་པ་དང་། ཆོས་ཉིད་དོན་དམ་པའི་ངོར་ཡང་། ཐོག་མ་འདི་ཙམ་ནས་
ཞེས། རང་བཞིན་གྱིས་མི་དམིགས་པས། ཐོག་མ་མེད་པ་ཞེས་སྒྲ་སྦྱར་བ་ཡིན་ལ།
ལམ་ཞུགས་ཀྱི་གང་ཟག་གིས། གཞི་ལམ་འབྲས་གསུམ་གྱི་རྣམ་གཞག་ལྟར་ཉམས་སུ་
བླངས་པས། སྒྲིབ་པ་རྣས་སྦྱངས་ནས། གནས་ལུགས་གཉུག་མའི་ཡེ་ཤེས་དེ་མངོན་
དུ་གྱུར་པའི་ཚེ་ན། མངོན་དུ་གྱུར་རྒྱུ་དེ་ཉིད་ལོགས་ཤིག་ནས་བཙལ་བའམ། ཐོབ་རྒྱུ་ཞིག་
མེད་པར་རང་སེམས་ཀྱི་གནས་ལུགས་རྗེན་པ་དེ་རྟོགས་པ་རེད། དེ་ལྟར་རྟོགས་དུས་དྲི་
མས་སྒྲིབ་པ་དག་པ་ཙམ་ཞིག་མ་གཏོགས། ཡེ་ནས་སམ་ཐོག་མ་ནས་རང་སེམས་ཀྱི་གཤིས་
ལུགས་དེ་ནི། རྣམ་པར་དག་དག་པ་ཞིག་ཡིན་པས། དྲི་མ་དེ་ནི་གཤིས་ལ་མ་ཞུགས་པ་
དང༌། རྒྱུན་ལ་བལྟོས་ན་གློ་བུར་བ་ཙམ་ཞིག་ཡིན་པར་རྟོགས། དེ་ཡང་རྗེ་རྒོད་ཚང་པས།
སྐྱེ་བོའི་དུས་ཀྱི་ཤེས་པ་དེ། །ཆོས་ཀྱི་སྐུ་རུ་གདའ་བ་ལ། །བླ་མས་
བསྟན་ཀྱང་མ་དགོས་པར། །རྟོགས་སུ་ཐང་ན་གཤའ་བ་ལ། །
ཞེས་པ་དེ་བྱུང་བ་ཡིན། རང་གི་རང་ངོ་རང་གིས་མ་རིག་པ་ཙམ་མ་གཏོགས། ཐོག་
མ་ནས་དྲི་མ་དང་བྲལ་འདུག་པ་དེ་རྟོགས་པ་དང་། དེ་ཚེ་གཞིའི་གནས་ལུགས་དྲི་མ་མེད་
པ་དེ་ངོ་འཕྲོད་རྒྱུ་ཙམ་མ་གཏོགས། འབྲས་བུ་བྱ་བ་ཞིག་ལོགས་སུ་ཐོབ་རྒྱུ་མེད་སྟབས།
འདི་ལ་བསལ་བྱ་ཅི་ཡང་མེད། །བཞག་པར་བྱ་བའང་ཅུང་ཟད་མེད། །ཅེས་པ་དེ་བྱུང་བ་
ཡིན། ཚུལ་འདི་ལས་གཞི་འམ། ཡེ་ནས་སངས་རྒྱས་རང་ཆས་སུ་ཡོད་པ་དེ་རྟོགས་
ནས། སེམས་ཅན་རྣམས་ནི་སངས་རྒྱས་ཉིད། །ཅེས་པ་དེ་བྱུང་བ་ལས། འདིས་
སེམས་ཅན་རྣམས་སྔོན་ཐེངས་གཅིག་སངས་རྒྱས་ཚར་བའི་དོན་བསྟན་པ་མ་ཡིན། དེའི་
，
78



དམ་ཆོས་དགོངས་གཅིག་གི་མཛེས་རྒྱན།
ཕྱིར་ས་ར་ཧས། ཐེག་པ་ཆེན་པོ་སྐྱེ་མེད་སྙིང་པོའི་ལམ་འདི་ནི། །འབྲས་བུ་ལམ་དུ་བྱས་
ནས་གདོད་ནས་འབྲས་བུར་གནས། །ཞེས་གསུངས་པ་ལགས། གཞན་དུ་ཁྱེད་ལྟར་
ཐོག་མ་ནས་སྒྲིབ་ན། སངས་མེད་ཀྱི་སྐྱོན་སོགས་འབྱུང་བ་ཐེ་ཚོམ་མེད། དེ་བཞིན་དུ་རྗེ་
འབྲི་གུང་པས་ཙིན་དྷ་མ་ནི་སོགས་སུ། ཡེ་སངས་རྒྱས་ལ་ཡང་སངས་རྒྱས། ཞེས་
གསུངས་པའི་དོན་ཡང་འདི་བཞིན་དུ་དགོངས་པ་ལས། སངས་རྒྱས་ཟིན་ནས་སླར་འཁོར་
བས། ཡང་སངས་རྒྱས་པ་ཞིག་ཡིན་པར་མ་བསྟན་ལགས། གནས་ལུགས་གཉུག་
མའི་ཡེ་ཤེས་དེ་རྟོགས་པའི་ངོས་ནས། དྲི་མ་ལ་གློ་བུར་ཞེས་བཏགས་པ་ལས། མ་
རྟོགས་པའི་ངོར་མ་ཡིན་ཏེ། དེ་ལ་གློ་བུར་ཡིན་པའི་མྱོང་བ་མི་འབྱུང་བའི་ཕྱིར་རོ། །ཚུལ་
འདི་ནི་ངེས་དོན་གྱི་དགོངས་པ་ཡིན་ནོ།།
དྲི་བ་བཅུ་དགུ་པ། བྱང་ཕྱོགས་དང་ཚད་མེད་རྣམས་གཤེགས་སྙིང་དང་སངས་
རྒྱས་ལ་ཡོད་པར་མི་རིགས་ཏེ། འདུས་བྱས་དང་གཉིས་སྣང་དེ་དག་འདུས་མ་བྱས་དང་
གཉིས་མེད་ཡེ་ཤེས་ཀྱི་འགལ་བ་ཡིན་པའི་ཕྱིར་རོ། །ཞེས་གསུངས།
ལན་དུ། འདི་ནི་རྡོར་གསུང་ལས། བྱང་ཕྱོགས་ཀྱི་ཆོས་སོ་བདུན་བདེ་གཤེགས་
སྙིང་པོར་ཡོད་པ་དང་། ཚད་མེད་རྣམ་བཞི་ཡང་སངས་རྒྱས་ཀྱི་ངོ་བོར་ཡོད། ཅེས་པ་
ལས་འཕྲོས་པ་ཞིག་ཏེ། རྡོར་གསུངས་འདི་ནི་སྔ་མའི་འཕྲོས་ཏེ། བཀའ་མཐའ་མ་ངེས་
དོན་མཐར་ཐུག་ཏུ་བཞེད་པའི་དགོངས་པ་ལས་བྱུང་བ་ལས། བཀའ་བར་པ་ངེས་དོན་དུ་
79



དྲིས་ལན་དོན་གཅིག་མ།
，
，
བཞེད་པའི་དགོངས་པ་མིན། བཀའ་བར་པ་དེ་བཀའ་དང་པོ་ལ་ལྟོས་ན་ངེས་དོན་ཡིན་
ཀྱང་། མཐའ་མ་ལ་ལྟོས་ན་ངེས་དོན་མཐར་ཐུག་ཏུ་མ་གྲུབ། བཀའ་མཐའ་མ་དྲང་དོན་
དང་བར་པ་ངེན་དོན་དུ་བཞེད་པའི་གཞུང་ན། སངས་རྒྱས་ཀྱི་ས་ན་ཡེ་ཤེས་མེད་པར་གསུངས་
ལ། ཡེ་ཤེས་མེད་པས་ན་བྲལ་བའི་འབྲས་བུའམ། ཡོན་ཏན་དེ་རྣམས་ཀྱང་བཞག་ཏུ་མེད་
སྟབས། དེ་རྣམས་ཁྱེད་ལྟར་འདུས་བྱས་དང་གཉིས་སྣང་གིས་ཕྱོགས་སུ་འཕངས་ཡོད་པ་
རེད། བཀའ་བར་པ་ངེས་དོན་དང་མཐའ་མ་ངེས་དོན་མཐར་ཐུག་ཏུ་བཞེད་པའི་གཞུང་ན།
སངས་རྒྱས་ཀྱི་ས་ལ་ཡེ་ཤེས་ཡོད་པར་བཞེད་ལ། བྲལ་བའི་འབྲས་བུ་ཡང་ཡོད་པར་གྲུབ་
པ་ཡིན་པས། འདི་ནི་སངས་རྒྱས་ཀྱི་ས་ན་ཡེ་ཤེས་ཡོད་མེད་ལས་འཕྲོས་པ་ཞིག་རེད། འདི་
ནི་མཐའ་མའི་རྗེས་འབྲང་དང་། དེ་ཡང་ངེས་དོན་དུ་བཞེད་པའི་རྗེས་འབྲངས་ཀྱི་བཞེད་པ་
ཡིན་ལ། བྱང་ཕྱོགས་སོ་བདུན་དང༌། ཚད་མེད་བཞི་རྣམས་ནི། ཤེས་རབ་ཀྱི་ངོ་བོའམ་
ཆར་གཏོགས་ལ། ཤེས་རབ་ནི་ཡེ་ཤེས་ངོ་བོར་གཏོགས་པས། ཡན་ལག་འདི་དག་
ཐམས་ཅད་ནི། །ཐུབ་པས་ཤེས་རབ་དོན་དུ་གསུངས། །ཞེས་པའི་ཤེས་རབ་ནི། ཤེས་
རབ་ཀྱི་ཕ་རོལ་དུ་ཕྱིན་པ་ཡིན་ལ། དེ་ནི་སོ་སོ་རང་རིག་པའི་ཡེ་ཤེས་ཀྱི་སྤྱོད་ཡུལ་ཉག་གཅིག་
པུ་དེ་རེད། དེའི་ཕྱིར་བྱང་ཕྱོགས་སོགས་གཤེགས་སྙིང་ངམ། སངས་རྒྱས་ཀྱི་སར་ཡོད་
པ་ཡིན་ཏེ། ཡུམ་གྱི་མདོ་རྣམས་སུ་ཡང་། བྱང་ཕྱོགས་སོ་བདུན། ཚད་མེད། རྣམ་
ཐར། མཐར་གནས་ཟིལ་གནོན་སོགས། སྟོབས་བཅུ་སོགས། མངོན་ཤེས་དྲུག་རྣམ་
མཁྱེན་སོགས་མཐའ་ཡས་སངས་རྒྱས་ཀྱི་སར་ཡོད་པར་གསུངས་པ་དེ་མི་འཐད་པར་ཐལ། འདུས་
བྱས་དང་གཉིས་སྣང་གི་ཆོས་ཡིན་པའི་ཕྱིར། མངོན་རྟོགས་རྒྱན་དང་རྒྱུད་བླ་མ་སོགས་སུ་



དམ་ཆོས་དགོངས་གཅིག་གི་མཛེས་རྒྱན།
མཁྱེན་པའི་ཡེ་ཤེས། བརྩེ་བའི་ཐུགས་རྗེ། མཛད་པའི་འཕྲིན་ལས་ཀྱི་གསང་བ་བསམ་
གྱིས་མི་ཁྱབ་པར་གསུངས་པའང་མི་འཐད་པར་ཐལ། དེའི་ཕྱིར། འདོད་མི་ནུས་ཏེ། །
མངོན་རྟོགས་རྒྱན་དུ། །
ཐུབ་པའི་ངོ་བོ་ཉིད་སྐུ་ནི། །ཟག་པ་མེད་པའི་ཆོས་གང་དག །ཐོབ་
གྱུར་རྣམ་ཀུན་རྣམ་དག་པ། །དེ་དག་རང་བཞིན་མཚན་ཉིད་ཅན། །
བྱང་ཆུབ་ཕྱོགས་མཐུན་ཚད་མེད་དང་།།
ཞེས་སོགས་དང༌། ཆོས་ཀྱི་སྐུའི་འཕྲིན་ལས་ནི། །རྣམ་པ་ཉི་ཤུ་བདུན་དུ་བཞེད།།
ཞེས་དང་། ཆོས་སྐུ་འཕྲིན་ལས་འབྲས་བུ་ནི། །ཞེས་པ་སོགས་དང་འགལ་ལོ། །དེ་
ལས། དེ་བཞིན་འཁོར་བ་ཅི་སྲིད་འདིའི། །ལས་ནི་རྒྱུན་མི་འཆད་པར་འདོད། །ཅེས་
པའང་མི་འཐད་པར་འགྱུར་ཏེ། ལྷུན་གྲུབ་ཀྱི་རྒྱུན་མི་ཆད་པའི་འཕྲིན་ལས་མེད་པའི་ཕྱིར།
རྒྱུད་བླ་མ་ལས། །
རང་དོན་གཞན་དོན་དོན་དམ་སྐུ་དང་ནི། །དེ་ལ་བརྟེན་པའི་ཀུན་རྫོབ་
སྐུ་ཉིད་དོ། །བྲལ་དང་རྣམ་པར་སྨིན་པའི་འབྲས་བུ་ནི། །ཡོན་ཏན་
དབྱེ་བ་དྲུག་ཅུ་རྩ་བཞི་དག།
བདག་ཉིད་ཀྱི་ནི་འབྱོར་བའི་གནས། །དམ་པའི་དོན་གྱི་སྐུ་ཡིན་ཏེ། །
དྲང་སྲོང་རྣམས་ཀྱི་བརྡ་ཡི་སྐུ། །ཕ་རོལ་ཕུན་སུམ་ཚོགས་པའི་གནས། །
81



དྲིས་ལན་དོན་གཅིག་མ།
དང་པོའི་སྐུ་ནི་སྟོབས་ལ་སོགས། །བྲལ་བའི་ཡོན་ཏན་རྣམས་དང་
ལྡན། །གཉིས་པ་སྐྱེས་བུ་ཆེན་པོའི་མཚན། །རྣམ་སྨིན་ཡོན་ཏན་
དག་དང་ལྡན། །ཞེས་པའང་མི་འཐད་པར་འགྱུར་ཏེ། འདུས་བྱས་
ཡིན་པའི་ཕྱིར། དེ་ལས། གཞལ་མེད་གང་གའི་བྱེ་མ་ལས་འདས་
པ། །བསམ་མེད་མཉམ་མེད་ཡོན་ཏན་རྣམས་དང་ལྡན། །དེ་བཞིན་
གཤེགས་པའི་དྲི་མེད་དབྱིངས་དེ་ནི། །བག་ཆགས་བཅས་པའི་ཉེས་
པ་གཏན་སྤངས་པ།།
ཞེས་གསུངས་པའང་མི་འཐད་པར་ཐལ་ལོ། །དོན་དུ་འདི་དག་ནི་སངས་རྒྱས་ཀྱི་
ས་ལ་ཡེ་ཤེས་ཡོད་མེད་ལས་འཕྲོས་པའི་གཏམ་ཡིན་པས། ཁྱེད་ཀྱི་དྲི་བ་དེ་བཀའ་བར་པའི་
རྗེས་འབྲངས་ཡིན་ན། འགལ་པ་མེད་དེ། བཀའ་བར་པ་ཡེ་ཤེས་ཡོད་པར་མི་བཞེད་པའི་
ཕྱིར། ཤེར་སྙིང་ལས་ཡེ་ཤེས་མེད་ཅེས་གསལ་ལ། དབུ་འཇུག་སོགས་སུའང་གསལ་
བའི་ཕྱིར་རོ། །བཀའ་མཐའ་མའི་རྗེས་སུ་འབྲང་བ་ཡིན་ན་འགལ་བ་མེད་དེ། ཡེ་ཤེས་
ཡོད་པར་བཞེད་པའི་ཕྱིར། གལ་ཏེ་དེ་དག་ཡེ་ཤེས་ཀྱི་ཁོངས་སུ་མི་འདུ་ཞེ་ན། རྒྱུད་བླ་
མའི་གཞུང་བསྟན་དང་འགལ་ཏེ། དེར་ཡེ་ཤེས་ལྔ་དང་གཉིས་སོགས་ཀྱི་ཁོངས་སུ་ཡོད་
པར་བཞེད་པའི་ཕྱིར་རོ། །དེ་དག་ལ་ལམ་གྱི་ཆོས་སུ་བཞག་པའི་སྐབས་ཡོད་པ་ལ་བརྟེན་
ནས། དོགས་པ་འདི་བྱུང་བར་ངེས་མོད། གཞི་ལ་ཡོད་པ་དེ་ལམ་དུ་བྱས་ཏེ། འབྲས་
བུ་མངོན་དུ་གྱུར་ཚེ་གོང་ཞུས་བཞིན་ངོ་བོ་གཅིག་ཏུ་གྱུར་པས། ཆུ་དང་རླབས་བཞིན་ཐ་དད་
དུ་མེད་པས་མཚོན་པ་ཡིན་ནོ།།



དམ་ཆོས་དགོངས་གཅིག་གི་མཛེས་རྒྱན།
དྲི་བ་ཉི་ཤུ་པ། སེམས་ཅན་ཐམས་ཅད་སངས་མི་རྒྱ་མི་སྲིད་པ་དང་། སེམས་
ཅན་ཐམས་ཅད་སངས་རྒྱས་པའི་དུས་མི་སྲིད་པ་ནི་ནང་འགལ་ཏེ། དེ་གཉིས་གང་རུང་ལས་
གཞན་ཡོང་ཐབས་མེད་པའི་ཕྱིར་རོ། །ཞེས་གསུངས།
ལན་དུ། འདི་ནི་རྡོར་གསུང་ལས། ཉན་རང་དང་ལོག་སྲེག་ཅན་ཡང་རྣམ་
མཁྱེན་དུ་འགྱུར་བར་བཞེད་པ་ལས་འཕྲོས་པ་ཡིན་ལ། དེའི་འགྲེལ་བ་ཉི་སྣང་ལས། དོན་
འདིས་སེམས་ཅན་ཐམས་ཅད་འཚང་མི་རྒྱུ་བ་མི་སྲིད་ལ། སེམས་ཅན་ཐམས་ཅད་སངས་
རྒྱས་པའི་དུས་མི་སྲིད་པ་སོགས་ཆོས་སྐད་རྙིང་པ་རྣམས་ཀྱང་འབྱུང་ངོ། །ཞེས་གསལ་བ་
འདི་རེད། འདིར་ཆོས་སྐད་རྙིང་པ་རྣམས་ཞེས་གསུངས་པས་རྙིང་པ་ཡིན་པ་བདེན་ཡང་།
དགོངས་གཅིག་གི་ཆོས་སྐད་རྙིང་པ་ངོ་མ་ཨེ་ཡིན་སྙམ་ཡང་ཐེ་ཚོམ་མ་ཆོད་པས་རྗེས་སུ་དཔྱོད་
རྒྱུ། འདིར་དོན་ལ་བསམ་ན་དོགས་པའམ། འགལ་བ་འདི་ནི་མངོན་སུམ་དུ་གྱུར་པས།
དངོས་འགལ་ཡིན་པར་ཕལ་ཆེར་གྱིས་འཛིན་པར་ངེས། འོན་ཏེ་ཕྱོགས་ཡོངས་ནས་དཔྱད་
ན། འདི་ནི་དབུ་མ་རྩ་བ་ཤེས་རབ་ལས།
སངས་རྒྱས་རྣམས་ཀྱིས་ཆོས་བསྟན་པ། །བདེན་པ་གཉིས་ལ་ཡང་
དག་བརྟེན། །འཇིག་རྟེན་ཀུན་རྫོབ་བདེན་པ་དང་། །དམ་པའི་དོན་
གྱི་བདེན་པའོ།།
ཞེས་སངས་རྒྱས་ཀྱིས་འཇིག་རྟེན་གྱི་ཁམས་འདིར་བདེན་པ་གཉིས་ཀྱི་ཆོས་བསྟན་པར་
གསུངས་ལ། ཡང་དེར། །
1，-
83



དྲིས་ལན་དོན་གཅིག་མ།
*
，
དམིགས་པ་ཐམས་ཅད་ཉེར་ཞི་ཞིང་། །སྤྲོས་པ་ཉེར་ཞི་ཞི་བ་སྟེ། །
སངས་རྒྱས་ཀྱིས་ནི་གང་དུ་ཡང་། །སུ་ལའང་ཆོས་ནི་འགའ་མ་བསྟན། །
ཞེས་གསུངས་པ་ལས་ཆོས་གཏན་ནས་མ་གསུངས་པར་བསྟན་པས། མངོན་
སུམ་དུ་ནང་འགལ་བ་བཞིན་ཡིན་ནོ། །འདིའི་འགྲེལ་བྱེད་རྣམས་ཀྱིས་སྔ་མ་ནི་ཀུན་རྫོབ་
བདེན་པའི་སྣང་ངོར་ཆོས་གསུངས་པ་ལ་དགོངས་པ་ཡིན་ལ། ཕྱི་མ་ནི་དཀོན་བརྩེགས་
ལྟར་དོན་དམ་བདེན་པའི་ངོར་ཆོས་སྟོན་པ་པོ་དང་། བསྟན་བྱའི་ཆོས། བསྟན་ཡུལ་གྱི་
སེམས་ཅན། སྤང་བྱ་དང་གཉེན་པོ་སོགས་ཀྱི་སྤྲོས་པ་ཀུན་མི་དམིགས་ཤིང་། ཞི་བ་ལ་
དགོངས་པས་མི་འགལ་བར་བཞེད་པ་བཞིན་དུ། འདིར་ཡང་དེ་ལྟར་བསམ་ན་འཐད་པར་
འགྱུར་ཏེ། སེམས་ཅན་ཐམས་ཅད་འཚང་མི་རྒྱ་བ་མི་སྲིད་དེ། བཞི་བདེ་གཤེགས་སྙིང་པོ་
རང་བྱུང་གི་ཡེ་ཤེས་ཀུན་ལ་རང་ཆས་སུ་ཡོད་པའི་ཕྱིར་དང༌། སྒྲིབ་པ་ནི་གློ་བུར་བ་ཡིན་པའི་
ཕྱིར། སྡུག་ལ་སྐྱོ་བ་སོགས་ཁམས་སད་པའི་ནང་གི་ཉེ་ལེན་ཡོད་པ་དང༌། ཕྱིའི་རྐྱེན་
སངས་རྒྱས་ཀྱི་ཆོས་སྟོན་པའི་དགེ་བའི་བཤེས་གཉེན་ཡོད་པ་སོགས་ནི། ཆོས་ཅན་སྣང་
ཚུལ་གྱི་ངོས་འཐད་པ་ཡིན་ལ། སེམས་ཅན་ཐམས་ཅད་སངས་རྒྱས་པའི་དུས་མི་སྲིད་པ་
ནི། དབུ་མ་རྩ་ཤེར་ལས།
འཁོར་བ་དང་ནི་མྱ་ངན་འདས། །གཉིས་སུ་ཡོད་པ་མ་ཡིན་ཏེ། །
འཁོར་བའི་རང་བཞིན་ཤེས་པ་ལ། །མྱ་ངན་འདས་ཞེས་བརྗོད་པ་ཡིན། །
ཞེས་བསྟན་པ་བཞིན་དུ་བརྟག་གཉིས་ལས་ཀྱང་། །
དི་ཉིད་འཁོར་བ་ཞེས་བྱ་སྟེ། །འདི་ཉིད་མྱ་ངན་འདས་པའང་ཡིན། །
-
84



དམ་ཆོས་དགོངས་གཅིག་གི་མཛེས་རྒྱན།
འཁོར་བ་སྤངས་ནས་གཞན་དུ་ནི། །མྱ་ངན་འདས་པ་རྟོགས་མི་འགྱུར། །
ཞེས་གསུངས་ཤིང་། འདི་ཡང་འཁོར་འདས་ཁྱད་མེད་ཅེས་པའི་དོན་མ་ཡིན་པར་
རང་བཞིན་གྱི་དབྱིངས་སྤྲོས་པ་ཀུན་ཞི་བ་དེ་ན། སྲིད་ཞི་ལ་འཁོར་འདས་ཀྱི་ཆོས་ཐམས་ཅད་
མཉམ་པ་ཉིད་དེ་དབྱེར་མེད་པའི་ཞི་བའི་ཆོས་ཉིད་དེ་ནི། གནས་ཚུལ་གྱི་ངོར་འཐད་པ་ཡིན་
ཏེ། གནས་ཚུལ་གྱི་དབང་དུ་བྱས་ན། སངས་རྒྱས་པར་བྱ་བ་དང༌། འཚང་རྒྱ་བར་བྱེད་
པོ་དང་། སངས་རྒྱས་པའི་ལས། སངས་རྒྱས་སེམས་ཅན་གང་ཡང་མི་དམིགས་པས་
ན། སེམས་ཅན་ནི་རང་བཞིན་གྱིས་དག་པས། སངས་རྒྱས་པའི་དུས་ཞེས་པ་ཞིག་
དམིགས་མི་སྲིད་པས། སྔ་མ་ནི་ཆོས་ཅན་སྣང་ཚུལ་ཀུན་རྫོབ་ཀྱི་བདེན་པར་དགོངས་ནས་
གསུངས་པ་ཡིན་ལ། ཕྱི་མ་ནི་ཆོས་ཉིད་གནས་ཚུལ་དོན་དམ་བདེན་པ་དགོངས་ནས་གསུངས་
པས། འགལ་བའི་སྐབས་ནམ་ཡང་མེད་པ་ནི་ཀློག་པ་པོ་གཟུར་གནས་དག་མ་ཟད། སྤོང་
བ་བའི་ཚོགས་རྣམས་ཀྱིས་མཉམ་རྗེས་ཀྱི་སྒོ་ནས་མཁྱེན་པར་ཐེ་ཚོམ་མེད་དོ།།
སྨྲས་པ། ཆོས་བཟང་རྣམ་དཔྱད་རིགས་པའི་གློག་འོད་ཀྱི།།
ཆོས་ཅན་རྟེན་འབྲེལ་སྣ་ཚོགས་གཟུགས་ཀྱི་གར།།
ཆོས་ཉིད་ངང་དུ་འགག་མེད་བསྒྱུར་བའི་ཉམས།།
ཆོས་དབྱིངས་འོད་གསལ་ལྟད་མོ་སྤྲོས་འདི་མཚར།།
ཕ་སྐད་བརྡ་སྤྲོད་གཙང་མ་སྨྲ་དཀའ་བས།།
ཕ་མེས་དགོངས་པ་རྟོགས་པ་ག་ལ་ནུས།།
85



དྲིས་ལན་དོན་གཅིག་མ།
-
-
-
-
ཕ་རུས་ལ་རྒྱའི་ཁུར་པོ་ཐེག་དཀའ་བས།།
ཕ་ཡི་ཞབས་ལ་ཐི་གུ་བཏགས་འདི་འགྱོད།།
l
དགོངས་པ་གཅིག་པ་རྒྱལ་བསྟན་རིན་ཆེན་སྲོག།
དགོངས་གཅིག་མངོན་གྱུར་ཚད་མའི་སྐྱེས་བུས་བསྔགས།།
དགོངས་གཅིག་འཆད་ཉན་སྣང་བ་ཕྲ་དུས་འདིར།།
དགོངས་གཅིག་དྲིས་ལན་བྲི་འདི་སྐལ་བ་བཟང་།།
བར་སྐབས་ཀྱི་ངལ་གསོ་བའི་ཚིགས་བཅད་སྲོང་པོ་དགྱེས་པའི་མཆོད་སྤྲིན་དུ་སྤྲོས་
ཨ
པའོ།།
L
ཡང་དྲི་བ་ཉེར་གཅིག་པ། སེམས་དང་རྟོག་པ་འགྲོགས་པར་མི་སྐྱེ་བ་མིན་ཏེ། དག་
མ་དག་གི་སེམས་མཉམ་དུ་འགྲོགས་ཏེ། རྗེས་ཐོབ་ཡེ་ཤེས་ཀྱི་སྐབས་མཉམ་དུ་སྐྱེ་བ་དང་།
སེམས་སེམས་བྱུང་མཉམ་དུ་འགྲོགས་ནས་སྐྱེ་བ་ཡིན་པའི་ཕྱིར་རོ། །ཞེས་གསུངས།
ལན་དུ། འདི་ནི་རྟེན་འབྲེལ་གྱི་ཚོམས་ཀྱི་རྡོར་གསུང་ལས། རྟོག་པ་གཉིས་ཅིག་
ཅར་མི་འཇུག་ཅིང་། སེམས་གཉིས་འགྲོགས་པར་མི་སྐྱེ་ཞེས་པ་དེ་ལ་དོགས་པ་སྐྱེས་པའི་
གཏམ་ཡིན། སྤྱིར་གཙོ་སེམས་ལས་སེམས་བྱུང་གི་རྟོག་པ་འགྲོགས་པ་ཡིན་ཏེ། གལ་
ཏེ་མི་འགྲོགས་ན། སེམས་དང་སེམས་བྱུང་གི་འབྲེལ་བ་གདགས་གཞི་མེད་པའི་ཕྱིར། ཁྱེད་
86



དམ་ཆོས་དགོངས་གཅིག་གི་མཛེས་རྒྱན།
:
ཟE
ཀྱིས་ཀྱང་འདི་ལ་དགོངས་ནས་དོགས་པ་བསུས་པ་ལགས་མོད། རྡོར་གསུང་གི་དགོངས་
པ་ནི། ཕྱིའི་གཟུགས་ལྟ་བུ་མིག་ལམ་དུ་འཆར་བའི་ཚེ། གཟུགས་འདི་ལེགས་སོ་དང་
ཉེས་སོ་འམ། བཟང་ངོ་འམ་ངན་ནོ་སྙམ་པའི་རྟོག་པའི་ཤེས་པ་སྐད་ཅིག་མ་གཉིས་དུས་
སྐད་ཅིག་མ་གཅིག་ལ་མི་སྐྱེ། གལ་ཏེ་བཟང་རྟོག་ངན་རྟོག་གཉིས་སྐད་ཅིག་མ་གཅིག་གི་
ནང་དུ་སྐྱེ་ན། གང་ཟག་དེར་ཤེས་རྒྱུད་གཉིས་སུ་ཐལ་བའི་སྐྱོན་ཡོད་པས། རྟོག་པ་
གཉིས་ཅིག་ཅར་རམ། སྐད་ཅིག་མ་ཡུལ་ལ་མི་འཇུག་པར་བཞེད། ཁྱེད་ལྟར་ན་ཡུལ་
དབང་ཤེས་གསུམ་འཕྲད་པའི་ཚེ། སྐད་ཅིག་མ་གཅིག་གི་ནང་དུ་རྟོག་པ་གཉིས་སྐྱེ་དགོས་
པར་ཐལ་ཏེ། ཁས་བླངས་དེའི་ཕྱིར། སེམས་དང་རྟོག་པ་འགྲོགས་པ་དེ་བདེན་ནའང་།
སྐད་ཅིག་མར་རྟོག་གཉིས་ནི་མི་སྲིད་ལ། དག་དང་མ་དག་གི་རྟོག་པ་མཉམ་དུ་འགྲོགས་
པ་འདི། གང་ཟག་གི་ཤེས་རྒྱུད་ལ་བཟང་རྟོག་དང་ངན་རྟོག་མཉམ་དུ་ཡོད་པ་ལ་བཟུང་ཡོད།
དེ་ཡུལ་ལ་འཇུག་དུས་མཉམ་དུ་ཇི་ལྟར་འཇུག སྐད་ཅིག་མ་ཤིན་ཏུ་ཕྲ་མོ་སྐད་ཆའི་ཆ་ཤས་
ནང་དུ་རྟོག་པ་གཉིས་འབྱུང་དགོས་པའི་ཕྱིར། འདིར་སེམས་གཉིས་འགྲོགས་པར་མི་སྐྱེ་
ཞེས་པའི་དགོངས་དོན་ཡང་། ཕྱིའི་ཡུལ་ལ་རྟོག་པ་གཉིས་དུས་སྐད་ཅིག་མར་ཅིག་ཅར་དུ་
མི་འཇུག་པ་བཞིན་དུ། ནང་དུའང་དགེ་སེམས་དང་སྡིག་སེམས་གཉིས་ཅིག་ཅར་དུ་འགྲོགས་
ནས་མི་སྐྱེ་ལ། གལ་ཏེ་སྐྱེ་བ་ལྟར་སྣང་ནའང་ཞིབ་མོར་བརྟག་ན་དུས་སྔ་ཕྱི་ཡོད་པ་ཡིན་ནོ།།
གལ་ཏེ་སེམས་གཉིས་མཉམ་དུ་སྐྱེ་ན་སྤང་གཉེན་ལྷན་དུ་སྐྱེ་དགོས་པར་ཐལ་ལོ། །མཉམ་
བཞག་ལས་ལྡང་བའི་ཚེ་རྗེས་ཐོབ་དེར་རྟོག་པ་སྐྱེ་ནའང་། དེར་བཟང་རྟོག་དང་ངན་རྟོག་
གཉིས་དུས་མཉམ་དུ་སྐྱེ་བ་ནི་མིན་ལ། བཟང་རྟོག་ཁོ་ན་མ་ཡིན་པར་ངན་རྟོག་ཡང་ཡོད་
，
，



དྲིས་ལན་དོན་གཅིག་མ།
མོད། སེམས་དེ་གཉིས་འགྲོགས་ནས་མི་སྐྱེ་བ་ཡིན། དེར་བརྟེན་རྗེ་གོང་མས། རྣམ་
རྟོག་ཆུ་ཡི་གཉེར་མ་འདྲ། །ཞེས་དང་། འདི་ཡི་འཕྲོ་ལ་དེ་མིན་གཞན་ཞིག་འོངས། །ཞེས་
གསུངས་པས་རྣམ་རྟོག་གི་འཆར་སྒོ་ལ་འགྱུར་བ་ཆེས་མྱུར་པོ་ཞིག་ཡོད་པ་ནི་མྱོང་གྲུབ་ཡིན་ལ།
དེ་ཡང་ཅིག་ཅར་དུ་འགྱུར་བ་མ་ཡིན་པར་རིམ་གྱིས་ཡིན་ནོ། །ཁྱེད་ཀྱིས་རྗེས་ཐོབ་ཀྱི་ཡེ་ཤེས་
ཞེས་གསུངས་སྣང་བས། མཉམ་བཞག་གི་ཡེ་ཤེས་དང་རྗེས་ཐོབ་ཐ་དད་མིན་པར་གསལ་
ལ། རྗེས་ཐོབ་ཀྱི་ཡེ་ཤེས་དེ་འཁྲུལ་བཅས་ཀྱི་ཡེ་ཤེས་སུ་ཐལ་ཏེ། དག་མ་དག་གི་
སེམས་མཉམ་དུ་འགྲོགས་པའི་ཕྱིར། འདོད་ན་དེ་ནི་ཡེ་ཤེས་མ་ཡིན་ཏེ། རྣམ་ཤེས་ཡིན་
པའི་ཕྱིར། འཁྲུལ་པ་ནི་རྣམ་ཤེས་ཀྱི་ཆོས་ཡིན་ལ། ཡེ་ཤེས་འཁྲུལ་པ་མེད་པའི་ཕྱིར།
ལེགས་པར་སོམས་ཤིག སེམས་དང་སེམས་བྱུང་མཉམ་དུ་འགྲོགས་ནས་སྐྱེ་བའང་མིན་
ཏེ། གཙོ་སེམས་ནི་རྣམ་པར་ཤེས་པ་ཉིད་ཡིན་ལ། སེམས་བྱུང་ནི་དེ་ཉིད་ཡུལ་ལ་གཡོ་
བའི་རྣམ་འགྱུར་ཡིན་པས། དོན་ལ་ཐ་དད་དུ་བཞག་ཏུ་མེད་པས་མཉམ་དུ་ཇི་ལྟར་འགྲོགས་
ནས་སྐྱེ་སྟེ། སྐྱེ་བའི་གནས་མེད་པའི་ཕྱིར། གཙོ་སེམས་ལ་འཁོར་སེམས་བྱུང་ལྔ་བཅུ་
སོགས་གསུངས་པས། དཔོན་གཡོག་ལྟ་བུར་ངོས་འཛིན་པར་བྱེད་ཅིང་། སེམས་ལས་
སེམས་བྱུང་ཞེས་པས་སེམས་ཁག་གཉིས་སུ་ཡོད་པར་བཟུང་ནས་རྟོག་གཉིས་ཅིག་ཅར་འཇུག་
ཅིང༌། སེམས་གཉིས་འགྲོགས་ནས་སྐྱེ་བའི་གོ་ལོག་དེ་དག་བྱུང་བ་ཡིན་ནོ།།
དྲི་བ་ཉེར་གཉིས་པ། འཁོར་བར་ལུས་འཁོར་ན། འཁོར་རྩ་གཏི་མུག་མིན་པ་
མུ་སྟེགས་པའི་ལུས་ཀྱི་དཀའ་ཐུབ་ཀྱང་འཐད་པར་འགྱུར་རོ། །ཞེས་གསུངས།
དང༌།
88



དམ་ཆོས་དགོངས་གཅིག་གི་མཛེས་རྒྱན།
ལན་དུ། འདི་ནི་རྡོར་གསུང་ལས། འཁོར་བ་ནི་ལུས་འཁོར་བ་ཡིན་ཞེས་པ་
འདི་ལས་འཕྲོས་པ་ཡིན་ལ། རྡོར་གསུང་གི་དགོངས་པ་ནི། ལུས་བེམ་པོ་ཞིག་འཁོར་
བར་མི་བཞེད་དེ། ཕྱོགས་སྔ་སེམས་ཁོ་ན་འཁོར་བ་དེ་མི་བཞེད་པའི་ཕྱིར། སྟོང་གསུམ་
གྱི་འཇིག་རྟེན་སོགས་དང༌། ཁམས་གསུམ་གྱི་འཁོར་བ་བྱ་བ་དེ་འགྲོ་བའི་རིས་ཡིན་ལ།
འགྲོ་བ་ཞེས་པ་དེ་ཡང་ལུས་ཀྱི་འགུལ་བསྐྱོད་ཡོད་པ་ལ་བརྟེན་ནས་བཏགས་པ་དང་། ཁམས་
གསུམ་གྱི་སེམས་ཅན་བྱ་བ་དེ་ཡང་ལུས་ཀྱི་རྣམ་པའི་ཐོག་ནས་ཕྱེས་ཤིང༌། རིགས་དྲུག་གི་
ཁམས་ཀྱང་ལུས་ཀྱི་དབྱེ་བ་ལས་བཏགས་པ་ཡིན། སྐྱེ་གནས་ཁག་ཀྱང་ལུས་ཀྱི་དབྱེ་བ་
ལས་བཏགས་པ་ཡིན། རིགས་དྲུག་གི་སྡུག་བསྔལ་ཡང་ལུས་ཀྱི་སྒོ་ནས་བཏགས་པ་ཡིན་
ལ། བདེ་བ་ཡང་ལུས་ཀྱི་ཚོར་བ་ལ་བརྟེན་ནས་བཏགས་པ་ཞིག་ཡིན། དེ་ཡང་འཁོར་
མཁན་ནི་སེམས་ཡིན་པ་བདེན་ཡང་ལུས་མེད་ན་སེམས་དེ་འགྲོ་དྲུག་གི་ཡུལ་དུ་ཇི་ལྟར་འཁོར།
ཇི་སྐད་དུ། །
ཤེལ་དང་མཚུངས་པའི་དག་པའི་སེམས། །སེམས་ལ་སྐྱོན་དང་ཡོན་
ཏན་མེད། །ཡུལ་རྣམས་དང་ནི་འཕྲད་པ་ན། །སྲིད་པའི་སྐྱོན་གྱིས་
གོས་པ་ཡིན།།
ཞེས་པ་ལྟར། སེམས་ཡུལ་ལ་རྣམ་པར་རྟོག་པའམ་མ་རིག་པའི་དབང་གིས་ང་
དང་ང་ཡིར་འཛིན་པ་སྐྱེ་བའམ་ལུས་ལ་བརྟེན་ནས་བྱུང་ཞིང་། བདག་ཏུ་འཛིན་པའང་ལུས་
ཡིན། དེར་བརྟེན་ནས་གཟུང་བ་དང་འཛིན་པ་བྱུང་བ་དང༌། དགྲ་གཉེན་གྱི་རིས་སོགས་
ཀྱང་ལུས་ལ་བརྟེན་ནས་བྱུང་། ལུས་ལ་ཞེན་ནས་ན་དོགས། རྟོགས་དོགས། འཁྱགས་



དྲིས་ལན་དོན་གཅིག་མ།
དོགས། ཤི་དོགས་སོགས་ཀྱི་དོགས་པའང་ལུས་ལ་བརྟེན་ནས་བྱུང་ཞིང་། སྐྱིད་དུ་རེ།
བདེ་རུ་རེ། རྒྱལ་དུ་རེ། ཚེ་རིང་བར་རེ་བ་སོགས་ལུས་ལ་བརྟེན་ནས་བྱུང་ཞིང་། ཆགས་
སྡང་ཆོས་བརྒྱད་ཚང་མ་ལུས་ལ་མངོན་པར་ཞེན་པ་ལས་བྱུང་བ་ཡིན་ནོ།། །
མདོ་ལས། ལས་ཀྱི་རྣམ་པར་སྨིན་པ་ནི་ཟིན་པའི་ཕུང་པོ་འབའ་ཞིག་ལ་སྨིན་པར་
འགྱུར་རོ། །ཞེས་གསུངས་པས་ཀྱང་། འཁོར་བའི་རྒྱུ་དང་རྐྱེན། གཞི་ཐམས་ཅད་
ལུས་ལ་རག་ལས་པ་གསལ་པོར་གོ་འོང་། ལུས་ཀྱི་གང་མྱོང་སེམས་ཀྱིས་མྱོང་བ་ནི་ཆོས་
ཉིད་ཡིན་སྟབས། ཆགས་སྡང་སོགས་ཀྱི་ལས་བསགས་པ་ཡིན། དེ་ནི་གཏི་མུག་གི་
དབང་ལས་བྱུང་སྟབས། རྩ་ཤེས་ལས། འཁོར་བའི་རྩ་བ་འདུ་བྱེད་དེ། །དེ་ཕྱིར་མཁས་
པས་འདུ་མི་བྱེད། །ཅེས་གསུངས་པས་མཚོན་ལ། རྗེ་འབྲི་གུང་པའི་གསུང་སྤྱན་སྔས་
རྣམ་ཐར་རྨ་བྱ་སེང་གེར་དྲངས་པ་ལས། འཁོར་བ་ལུས་འཁོར་སེམས་འཁོར་ལ། །གཞན་
གྱིས་འདོད་ལུགས་མང་ན་ཡང་། །འམ་བུ་གང་ཡང་མི་བཞེད་དེ། །རྒྱུ་རྐྱེན་ལས་སྐྱེས་
རྣམ་རྟོག་གི། བག་ཆགས་ལུས་སུ་འཁོར་བར་བཞེད། །ཅེས་གསུངས་པས་ཐེ་ཚོམ་ཆོད་
པར་འགྱུར་ལ། རྒྱུད་སྡེ་རྣམས་སུའང་རྣམ་སྨིན་གྱི་ལུས་རྒྱ་སོགས་ཀྱིས་རྡོར་གསུང་ལ་
དོགས་པ་མེད་པར་རྡོར་གསུང་དུ་ངེས་པ་སྐྱེད་པར་འགྱུར་རོ།།
དྲི་བ་ཉེར་གསུམ་པ། སེམས་སྟོང་ཉིད་ཡིན་པའི་གནད་ཀྱིས་ཅི་ཡང་བསྒྱུར་
བཏུབ་པ་ནི། རྟེན་འབྲེལ་གྱི་གཤིས་བབས་སངས་རྒྱས་ཀྱིས་བསྒྱུར་དུ་མེད་པ་དང་འགལ་
ཞིང་། སེམས་སྤང་གཉེན་གྱིས་བསྒྱུར་བར་དགོངས་སོ་ཞེ་ནའང་འགལ་བ་སྤོང་བར་མི་ནུས་



དམ་ཆོས་དགོངས་གཅིག་གི་མཛེས་རྒྱན།
ཏེ། སེམས་འཁོར་འདས་ཀྱི་རྩ་བ་ཡིན་པའི་ཕྱིར། གཤིས་སྟོང་ཉིད་ལ་ས་བོན་བཞག་
པར་དགོངས་སོ་ཞེ་ན། འོ་ན་རིགས་ཆད་སྲིད་པར་འགྱུར་ཏེ། ཐོག་མེད་ཀྱི་བག་ཆགས་
ངན་པས་དབང་བསྒྱུར་བའི་ཕྱིར་རོ། །ཞེས་གསུངས།
ལན་དུ། འདི་ནི་རྡོར་གསུང་ལས། སེམས་ཐ་དད་པའི་དབང་གིས་སྣང་བ་
ཡང་ཐ་དད་ཅེས་གསུངས་པའི་འགྲེལ་བ་ལ། ཉི་སྣང་དུ་རྗེ་ཕག་མོ་གྲུ་པས།
དམྱལ་བ་ནས་ནི་སངས་རྒྱས་བར། །སྤྲོས་བྲལ་སེམས་ཀྱི་སྣང་བ་
སྟེ། །སྟོང་ཉིད་ཡིན་པའི་གནད་ཀ་དེས། །ཅིར་ཡང་བསྒྱུར་དུ་བཏུབ་
པ་ཡིན།།
ཞེས་གསུངས་པ་ལུང་དྲངས་པ་དེ་ལ་དོགས་པ་འདི་སྐྱེས་པ་ཞིག་རེད། རྡོ་རྗེའི་
གསུང་གི་དགོངས་པ་དང༌། རྗེ་ཕག་གྲུའི་གསུང་གི་དགོངས་པ་གང་ཡིན་གསལ་པོར་མ་
རྟོགས་ན། འདི་ལྟར་གྱི་ཐེ་ཚོམ་ཡང་ལས་དང་པོར་སྐྱེ་སྲིད། དམྱལ་བ་ནས་ནི་སངས་
རྒྱས་ཀྱི་བར་གྱི་སྣང་བ་བཟང་ངན་སོགས་རིགས་དྲུག་གི་ངོར་བལྟ་བྱ་ཐུན་མོང་བ་མེད་པ་འདི་
ནི། གནས་ཚུལ་གྱི་ངོ་ན་སྤྲོས་པ་དང་བྲལ་བའི་ཕྱིར་དམིགས་སུ་མེད་ལ། སྣང་ཚུལ་ལ་
ཅིར་ཡང་སྣང་ཞིང་ཅིར་ཡང་སྲིད་པ་ནི། སེམས་ཀྱི་བག་ཆགས་ཕྱིར་འཕྲོས་པའི་སྣང་བ་ཡིན་
ལ། དེ་ཡང་ཕྱི་ནང་གི་ཆོས་ཐམས་ཅད་སྟོང་པ་ཉིད་ཀྱི་རང་བཞིན་ལས་མ་འདས། ནང་
གི་སེམས་ཀྱི་ལས་དང་བག་ཆགས་བཟང་ངན་གྱི་དབང་ལས། ཕྱི་རོལ་དུ་བཟང་ངན་གྱི་
སྣང་བ་འཆར་བ་ལས། ལོགས་སུ་ཚུགས་ཐུབ་ཀྱི་བལྟ་བྱ་ཞིག་མེད་ལ། སེམས་དག་
，
པ
91



དྲིས་ལན་དོན་གཅིག་མ།
དང་མ་དག་པ་ཅི་ཡང་འགྱུར་བ་ན། ཕྱིའི་སྣང་བ་ཡང་བཟང་ངན་དེ་མཚུངས་སུ་འགྱུར་ཏེ།
སེམས་མ་དག་ན་ཕྱི་རོལ་གྱི་སྣང་བ་མ་དག་པ་དམྱལ་ཁམས་ལྟ་བུ། སེམས་དག་ན་ཕྱི་རོལ་
གྱི་སྣང་བ་ལྷ་ཡུལ་ལྟ་བུ་ཡིན་པས། འདི་ནི་ཕྱི་རོལ་ན་སྤྲུལ་བསྒྱུར་ལྟ་བུ་ཞིག་བྱ་མཁན་མེད་
ལ། དེ་ནི་ནང་སེམས་ཀྱི་ལས་དང་བག་ཆགས་ཀྱིས་སྤྲུལ་བསྒྱུར་བྱས་པ་ལས་གཞན་མེད།
འགྲོ་དྲུག་གི་ལས་སྣང་། འཕགས་པའི་དག་སྣང་སོགས་བལྟ་བྱ་གཅིག་ལ། སྣང་ཚུལ་
ཐ་དད་ཡོང་བ་ཡང་གནད་འདིར་རག་ལས་ཤིང་། དཔེར་ན་དགྲ་གཉེན་བཞིན་ནོ། །དེ་
ལྟར་ནང་གི་སེམས་ཀྱི་རང་བཞིན་ཇི་ཙམ་དག་ན། ཆོས་ཐམས་ཅད་སྟོང་ཉིད་ཡིན་པའི་གནད་
ཀ་དེས། ཕྱིའི་སྣང་བ་ཡང་དེ་བཞིན་དུ་བསྒྱུར་དུ་བཏུབ། དེ་ནི་འཇུག་པ་ལས། ཆུ་
འབབས་ཀླུང་ལ་ཡི་དྭགས་རྣག་བློ་བཞིན། །གསུངས་པ་ལྟར་ཐུན་མོང་གི་བལྟ་བྱ་ཚུགས་
ཐུབ་མེད་པས་ཡིན། སེམས་ཉིད་ཀྱིས་ནི་སྣོད་ཀྱི་འཇིག་རྟེན་དང༌། །ཞེས་སོགས་ཀྱིས་
ཀྱང་གྲུབ། དེའི་སེམས་དག་དང་མ་དག་གི་དབང་གིས། ཕྱི་རོལ་གྱི་སྣང་བ་ཡང་དེ་ལྟར་
སྣང་བ་ནི། སྟོང་ཉིད་ཡིན་པའི་གནད་ཀ་དེ་ཡིན་པས། འདི་ནི་རྟེན་འབྲེལ་གྱི་གཤིས་
བབས་བསླུ་མེད་བསྙོན་མེད་དུ་སྣང་བའི་ཆོས་ཅན་ཞིག་ཡིན་པས། སངས་རྒྱས་ཀྱིས་བསྒྱུར་
དུ་མེད་པ་དང་ཇི་ལྟར་འགལ། གལ་ཏེ་བལྟ་བྱ་ཚུགས་ཐུབ་ཞིག་ཡོད་ན་དམྱལ་བ་ནས་སངས་
རྒྱས་བར་ཐུན་མོང་དུ་སྣང་དགོས་པར་ཐལ། ཡི་དྭགས་ལ་གང་སྣང་གཞན་ལ་སྣང་། མི་
ལ་གང་སྣང་ཡི་དྭགས་སོགས་ལ་སྣང་དགོས་པར་ཐལ། སངས་རྒྱས་ལ་གང་སྣང་དམྱལ་
བ་ལ་སྣང་དགོས་པར་ཐལ། དེའི་ཕྱིར། གང་སྣང་བ་དེ་ཡང་མཉམ་དུ་མྱོང་དགོས་པར་
ཐལ་བས་ཆེས་ནོངས་སོ། །སྣང་བ་དེ་དག་ནི་ཆོས་ཐམས་ཅད་ཀྱི་གནས་ཚུལ་སྟོང་ཉིད་ཡིན་
92



དམ་ཆོས་དགོངས་གཅིག་གི་མཛེས་རྒྱན།
T
，
པའི་གནད་ཀས་ཡིན་ལ། སོ་སོའི་སེམས་དག་དང་མ་དག་གི་དབང་གིས། སྣང་བ་དེ་
ཅིར་ཡང་བསྒྱུར་བཏུབ་པ་ཡིན། དགེ་བའི་ལས་མཐར་ཕྱིན་ན་དག་པའི་སྣང་བར་བསྒྱུར་བ་
ཡིན་ལ། མི་དགེ་བའི་ལས་བསགས་ན་དམྱལ་བའི་སྣང་བར་བསྒྱུར་བ་ཡིན་ནོ། །འདིའི་
བསྒྱུར་ནི་ཕྱུ་དང་དབང་ཕྱུག་ལྟར་བྱེད་པོས་བསྒྱུར་བར་གོ་མི་རུང་། སྟོང་ཉིད་ཡིན་པའང་
ཆོས་ཐམས་ཅད་ཀྱིས་བབས་ལ་གོ་དགོས་པ་ལས། སེམས་གཅིག་པུར་གོ་མི་རུང་། གོ་
ན་ད་ལྟའི་དོགས་པ་འདི་འདྲ་སྐྱེ་སྲིད་ལ། ཁྱེད་ཀྱིས་སེམས་སྟོང་ཉིད་ཡིན་པའི་ཞེས་བྲིས་
པའང་། གོ་བ་རྣལ་མ་མ་ལོན་པའི་རྟགས་མ་ཡིན་ནམ། དོན་དུ་རྗེ་བླ་མས། སྤྱིར་ཕྱི་
རོལ་བདེ་སྡུག་སྣང་བ་ཀུན། །རང་གི་སེམས་ཉིད་གཅིག་པུའི་ཆོ་འཕྲུལ་ཏེ། །ནང་གི་
གཟུགས་བརྙན་ཕྱི་རུ་འཆར་བ་ལས། །ཕྱི་ཡི་རྣམ་པ་ཚུར་ལ་འོངས་པ་མིན། །ཞེས་པས་
ཀྱང་ལེགས་པར་རྟོགས་པར་འགྱུར་རོ་སྙམ།
དྲི་བ་ཉེར་བཞི་བ། ད་ལྟ་ཉིད་དུ་གང་སྒྲུབ་འབྲས་བུར་སྤྱོད་པ་དང་། ཚེ་འདི་
རང་དུ་མཐོང་ཆོས་གཙོ་བོར་འབྱུང་བ་དག་ནི་ཟློས་ཏེ། བརྗོད་བྱའི་དོན་གཅིག་ལས་མེད་པའི་
ཕྱིར། གོང་མའི་གསལ་བྱེད་ཡིན་ན་ནི་ལྷན་ཐབས་ལོགས་སུ་ཕྱེ་དགོས་མེད་དོ། །ཞེས་
གསུངས།
ལན་དུ། འདི་ནི་རྡོར་གསུང་ལས།
སྤྱོད་པར་བཞེད་པ་དང་། རྡོར་གསུང་ལས།
ད་ལྟ་ཉིད་དུ་གང་སྒྲུབ་པའི་འབྲས་བུར་
ཚེ་འདི་རང་ལའང་མཐོང་ཆོས་གཙོ་བོར་



དྲིས་ལན་དོན་གཅིག་མ།
འབྱུང་བར་བཞེད་པ་གཉིས་ལས་འཕྲོས་པ་སྟེ། ཟློས་པའི་སྐྱོན་དུ་ཐལ་བ་ཉིད་དེ། བརྗོད་
བྱ་གཅིག་ལས་མེད་པའི་ཕྱིར། གསལ་བྱེད་ཡིན་པར་མི་འཐད་དེ། ལྷན་ཐབས་ཀྱི་ཁོངས་
སུ་མེད་པའི་ཕྱིར། ཞེས་བརྒལ་བར་མཛད་སྣང་བས། མ་བརྟགས་ཉམས་དགའི་ངོར།
དེ་ལྟར་གྱི་གོ་བ་འབྱུང་བ་ནི་བསྙོན་དུ་མེད། ད་ལྟ་ཉིད་དུ་གང་སྒྲུབ་པའི་འབྲས་བུར་སྤྱོད་པ་
ནི། ཚེ་འདིར་འབྲས་བུ་མཐོང་ཆོས་སུ་བྱུང་བ་ཡིན་ལ། ཚེ་འདིར་འབྲས་བུར་མཐོང་ཆོས་
སུ་མྱོང་བའམ། སྤྱོད་པ་ནི། ད་ལྟ་ཉིད་དུ་གང་སྒྲུབ་དེའི་འབྲས་བུར་སྤྱོད་པའི་ཆ་ནས་འདྲ་
བའི་གནད་ཡོད་ལ། རྒྱུ་འབྲས་ཀྱི་བབས་བསྟན་པའི་ཆ་ནས་ཀྱང་དེ་མཚུངས་སུ་སྣང་བའི་
ཆ་ཡོད་པས། ཟློས་པའི་དོགས་པ་འདི་ཤར་བ་རེད། དོན་དུ་ཟློས་པ་མིན་ལ། ལྷན་
ཐབས་ཀྱང་མིན་ཏེ། དེ་ཡང་ཁ་ཅིག་ཚེ་འདིའི་བདེ་སྡུག་ཐམས་ཅད་སྔོན་ལས་ཀྱི་གང་བསྐོས་
མ་གཏོགས། རང་གི་འདོད་པ་ལྟར་བྱ་རྒྱུ་མེད་པར་ངོས་འཛིན་པར་བྱེད་ཅིང་། འཇིག་རྟེན་
པའི་ཁ་གཏམ་ལ། ལས་ལ་གང་བསྐོས་མ་གཏོགས། །སྣང་བར་གང་ཤར་མི་འདུག །
ཅེས་གླེང་བ་འདི་རེད། སྤྱིར་རྒྱུ་འབྲས་བསླུ་མེད་ཀྱི་ངོས་ནས། སྔོན་བསགས་དགེ་སྡིག་
གི་འབྲས་བུ་བདེ་སྡུག་གང་ཡིན་དེ་མྱོང་དགོས་པ་བདེན་མོད། ལས་ཁོ་ནར་ཁག་འགེལ་
ནས་འབད་རྩོལ་གང་ཡང་མི་བྱེད་མཁན་དང་། བྱེད་པོའི་ལྟ་བའམ། ཕྱྭ་དང་དབང་ཕྱུང་
གི་ལྟ་བའམ། གནམ་བསྐོས་ལས་དབང་སྨྲ་བའི་ལྟ་བ་ལྟ་བུའི་ལས་དེ་ནི། འགྱུར་མེད་
ཀྱི་ལས་སུ་འཛིན་པས་དེ་རིགས་ལ་དགོངས་ནས། ལས་ཁོ་ནར་ཁག་མ་བཏགས་པར་
འབད་བརྩོན་བྱས་ན། འབད་བརྩོན་ཀྱི་འབྲས་བུ་ཡང་ཚེ་ད་ལྟ་རང་དུ་སྤྱོད་རྒྱུ་ཡོད་པར་བཞེད་
པ་ཡིན་ནོ། །དེས་མ་ཟད་ལས་ཞེས་པ་ནི་ཆོས་ཀུན་གྱི་རྒྱུ་ལ་གོ་དགོས་ལ། རྒྱུ་བཟང་ངན་
94



དམ་ཆོས་དགོངས་གཅིག་གི་མཛེས་རྒྱན།
ལས་འབྲས་བུ་བཟང་ངན་འབྱུང་བས། རྒྱུ་གང་ཞིག་སྒྲུབ་ཀྱང་དེའི་འབྲས་བུ་འབྱུང་བ་ལ་
དགོངས་ཤིང༌། ལས་ཞེས་པ་ནི་རྒྱུ་དེ་རྐྱེན་དང་འགྲོགས་ནས་འབྲས་བུ་ཞིག་སྐྱེད་པའི་བྱ་བ་
བྱེད་པ་ལ་འཇུག་པས་ཀྱང་ཤེས་ཐུབ། རང་རེ་མི་ཚོས་ཆུང་ངུའི་དུས་ཡི་གེ་མི་ཤེས་ཀྱང་ལས་
རེད་ཅེས་མ་བསྡད་པར། སློབ་གྲྭར་བསྐྱལ་བས་ཡི་གེ་སོགས་རིག་གནས་ཀུན་ལ་མཁས་
པའི་འབྲས་བུ་ལ། ད་ལྟར་སྤྱོད་བཞིན་པ་འདི་རེད། གང་སྒྲུབ་པའི་འབྲས་བུ་དེ་ད་ལྟར་
སྤྱོད་རྒྱུ་ཡོད་དེ་ཤེས་ནས་སློབ་གྲྭར་བསྐྱལ་བ་མ་ཡིན་ནམ། དེའི་ཕྱིར་སྔོན་ལས་ཁོ་ན་སྒྲིག་
ནས་མ་བསྡད་པར་འབད་བརྩོན་བྱས་ན་འབྲས་བུ་མྱུར་དུ་འབྱུང་བར་དགོངས་པ་དེ་ཤེས་དགོས།
རྡོར་གསུང་ཕྱི་མ་ནི་ཕལ་ཆེ་བས་ཚེ་སྔ་མ་དང་། ལྷག་ཏུ་ཚེ་འདིར་བྱས་པའི་དགེ་སྡིག་གི་
འབྲས་བུ་རྣམས་ཚེ་ཕྱི་མ་དང་། ཡང་ཕྱི་སུམ་ཕྱི་སོགས་ནས་བསྐལ་པའི་རྗེས་སུ་མྱོང་ཐུབ་
པ་ལས་ཚེ་འདིར་སྨིན་པར་མི་བཞེད་ལ། ལ་ལས་མཐོང་བའི་ཆོས་འདིར་ཅུང་ཟད་སྨིན་པར་
བཞེད་པ་ཡོད་པ་ལས། རྗེ་འབྲི་གུང་པས། ཕྱི་མ་དང་ཡང་ཕྱི་སུམ་ཕྱི་དང་བསྐལ་པའི་
འོག་ཏུ་སྨིན་པའང་ཡོད་པར་བཞེད་པ་མ་ཟད། ཚེ་འདི་རང་ལ་མཐོང་ཆོས་ལ་སྨིན་པ་ཡོད་
པ་དང༌། དེ་དག་ལས་བཙོ་བོར་ཚེ་འདིར་མཐོང་བའི་ཆོས་སུ་སྨིན་པ་བཞེད་པ་དེ་ཡིན་ལ།
ཡུལ་དང་གཉེན་པོ་སོགས་ལ་བརྟེན་ནས་འཕྲལ་མར་སྨིན་པ་ཡིན་ནོ། །སྔོན་ཐོན་དང་རྗེས་
ལུས། ཆད་གཅོད་དང་བྱ་དགའ། ཁྲིམས་ཆད་སྲོག་ཐོག་དང་། དུག་གིས་ཤི་བ།
སྨན་གྱིས་ཕན་པ། ལས་རིགས་ཤེས་ཐོབ། བསྟོད་སྨད། རྙེད་གྲགས་སོགས་ཚེ་
འདིར་མཐོང་བའི་ཆོས་སུ་མངོན་སུམ་དུ་སྨིན་པ་འདི་མ་ཡིན་ནམ། དེའི་ཕྱིར་རྡོར་གསུང་
གཉིས་ཀྱི་དགོངས་པ་གཏད་ཕྱོགས་མཁྱེན་ན་འགལ་བའམ་ཟློས་པའི་གནད་མེད་ལ་དེ་ལྟར་གྱུར་
05



དྲིས་ལན་དོན་གཅིག་མ།
ན་རྡོར་གསུང་མ་ཡིན་པར་འགྱུར་ཏེ། དོགས་པས་འཇིགས་པའི་ཕྱིར་རོ།།
སྡོམ་
དྲི་བ་ཉེར་ལྔ་པ། གསང་སྔགས་ཉོན་མོངས་ལམ་དུ་བྱེད་དུ་མི་འཐད་དེ།
གསུམ་མི་དགེ་བཅུ་སྤོང་བར་གནད་གཅིག་པའི་ཕྱིར་རོ། །ཞེས་གསུངས།
ལན་དུ། འདི་ཉི་སྣང་ལས་རྡོར་གསུང་ཕལ་ཆེ་ཆུང་ལས་འབྲས་བུ་ཐོབ་པ་རྒྱུན་
མི་འཆད་པ་འབྱུང་ཞེས་པའི་འགྲེལ་པ་ལས་འཕྲོས་པ་ཡིན་ལ། དེ་ལས། སྙིགས་མའི་
དུས་ཕར་ཕྱིན་ཐེག་པའི་ཆོས་ཉོན་མོངས་པ་སྤང་བྱར་བྱེད་པ་སྒྲུབ་མཁན་དཀོན་གྱི། གསང་
སྔགས་ཉོན་མོངས་ལམ་བྱེད་སྒྲུབ་པ་མང་བས་དེའི་ཕྱིར་དགོངས་སོ། །ཞེས་པ་འདི་ལ་དོགས་
པ་བསླངས་པ་ཡིན་འདུག སྡོམ་པ་གསུམ་པོ་དེ་ལ་གོང་དུ་ལན་མང་ཞུས་པ་བཞིན་རྗེ་འབྲི་
གུང་པའི་གཞེད་པ་ལ་སྡོམ་པ་གསུམ་ཀའི་སྤང་བྱ་ཉོན་མོངས་པ་སྟེ། དུག་གསུམ་ཡིན་
པར་གཅིག་པར་བཞེད་ལ། འདུལ་ཚོམས་སུ་ཡིད་ཀྱི་རྣམ་གསུམ་གཙོ་བོར་སྤོང་དགོས་པ་
དང་། བྱང་ཚོམས་སུ། ཐབས་མཁས་སྤྱོད་ལ་མི་དགེ་ཡོད་མ་ཡིན་ཞེས་དང་། སྔགས་
ཚོམས་སུ་འདུལ་བར་མི་དགེ་སྔགས་སུ་དགེ་མི་འགྱུར་སོགས་ཀྱིས་མཚོན་ལ། རྗེ་སྐྱོབ་
པས་སྡོམ་གསུམ་གསལ་བྱེད་དྲི་མེད་སྙིང་པོ་ལས། །
སོ་སོ་ཐར་དང་བྱང་ཆུབ་སེམས། །གསང་སྔགས་རིག་པ་འཛིན་པ་
ཡི། །སྡོམ་པ་རིན་ཆེན་གསུམ་པོ་འདིས། །ཉོན་མོངས་གསུམ་པོ་
སྤོང་བར་གསུངས།།



དམ་ཆོས་དགོངས་གཅིག་གི་མཛེས་རྒྱན།
འདིར་ཡང་སྨོས་པས་ཅི་ཞིག་བྱ། །སོ་སོ་ཐར་དང་བྱང་ཆུབ་སེམས། །
གསང་སྔགས་རྡོ་རྗེ་ཐེག་པ་ཡི། །དམ་ཚིག་སྡོམ་པ་གང་ཡིན་པ། །
ཉོན་མོངས་གསུམ་པོ་སྤོང་བར་མཚུངས།།
ཞེས་གསུངས་པས་རྟོགས་ཐུབ་ལ། སྤོང་བར་གནད་གཅིག་ཏུ་འབབས་པར་གསུངས་
པ་ལས་སྤོང་བའི་ཐབས་གཅིག་ཅེས་མ་གསུངས། གལ་ཏེ་སྤོང་བའི་ཐབས་རྣམས་གཅིག་
པ་ཡིན་གསུངས་ན། དོགས་པ་འདི་སྐྱེ་སྲིད་མོད། ཐབས་མི་གཅིག་པའི་ཕྱིར་སྡོམ་པ་
གསུམ་དུ་བྱུང་བ་ཡིན་ལ། འདུལ་བར་དགག་སྒྲུབ་ཀྱི་ཐབས་ཤེས་ཀྱི་ལམ་ནས་སྤོང་བ་
དང༌། བྱང་སྡོམ་དུ་སྨོན་འཇུག་གི་ཐབས་ཤེས་ཀྱི་ལམ་ནས་སྤོང་བ་དང་། སྔགས་སུ་
རིམ་གཉིས་ཀྱི་ཐབས་ཤེས་ཀྱི་ལམ་དུ་སྤྱོང་བར་གསུངས། གལ་ཏེ་གཅིག་ན་སྡོམ་པ་གསུམ་
གྱི་ངོ་བོ་དང་ངེས་ཚིག དབྱེ་བ། འཇུག་ལྡོག བསླབ་བྱ་སོགས་རྣམ་དབྱེ་རྣམས་ཐ་
དད་དུ་ཡོང་དོན་ག་ལ་ཡོད། དེ་རྣམས་ཐ་དད་དུ་ཡོད་པའི་ཕྱིར། ཐབས་ཤེས་ཀྱང་མི་འདྲ་
བ་ཡོད་པ་ཆེས་གསལ་བའི་ཕྱིར། དེའི་ཕྱིར། སྡོམ་གསུམ་གནད་གཅིག་གི་གཞུང་དུ།
སོ་ཐར་རང་དོན། བྱང་སེམས་གཞན་དོན། སྔགས་ཀྱི་རིམ་གཉིས་ཀྱི་ངང་ནས་དགེ་སྒྲུབ་
སྡིག་སྤོང་བྱེད་པར་གསུངས་ཤིང་། བསམ་པ་གདུག་པའི་དུག་དངོས་པོར་ཞེན་པ་དེ་སོ་
ཐར་གྱིས་ཞེན་མེད་དུ་སྦྱོང་། བྱང་སེམས་ཀྱི་རྩིས་བསྒྱུར། སྔགས་ཀྱི་སྒོ་གསུམ་རྡོ་རྗེ་
གསུམ་དུ་སྒྲུབ་པར་གསུངས་ཡོད། དེར་བརྟེན་སྔགས་ཀྱི་གཞུང་དང་སྡོམ་གསུམ་གནད་
གཅིག་གི་དགོངས་པ་ལྟར། ཉོན་མོངས་ལམ་བྱེད་དེ་ཞེན་མེད་ཀྱིས་ལམ་དུ་བྱས་ནས་སྦྱོང་
བར་བསྟན་པ་ལས། རང་མཚན་པ་སོ་སྐྱེ་ལྟར་སྤྱོད་པར་གོ་ག་ལ་རུང་། འདིར་རྗེ་མི་བསྐྱོད་
97



དྲིས་ལན་དོན་གཅིག་མ།
རྡོ་རྗེས། དེའི་ཕྱིར་འཁྲིག་པ་དང་སྲོག་གཅོད་སོགས་ཐར་པ་དང་། ཐམས་ཅད་མཁྱེན་
པའི་བར་ཆད་དུ་འགྱུར་ན། འདུལ་བ་ལས་ཀྱང་མ་གནང་ཞིང་བཀག་ལ། དེའི་རྒྱུར་
འགྱུར་ན་གསང་སྔགས་ལའང་མ་གནང་ཞིང་བཀག དེ་ལྟའི་ཚེ་ཉན་རང་གི་གདུལ་བྱ་སྐལ་
པ་དམན་པས་འཁྲིག་པ་སོགས་བརྟེན་པ་ན་མངོན་མཐོ་དང་ངེས་ལེགས་ཀྱི་བར་ཆད་དུ་འགྱུར་
བས་མི་དགེ་བར་བཞག་ཅིང་། གསང་སྔགས་ཀྱི་གདུལ་བྱ་སྐལ་པ་མཆོག་ཏུ་གྱུར་པས་
འཁྲིག་པ་སོགས་བརྟེན་པས་ན། མངོན་མཐོ་དང་ངེས་ལེགས་ཀྱི་རྒྱུར་འགྱུར་བས་དགེ་
བར་བཞག་གོ་ཞེས་སོགས་གསུངས་པས་མཚོན་པའི་ཕྱིར། དེའི་ཕྱིར་ཐབས་ཀྱི་སྒོ་ནས་
བཞག་པས་འགལ་བའི་གནད་མེད་པ་ལགས་སོ།། །
་
དྲི་བ་ཉེར་དྲུག་པ། ལམ་རིམ་ཐམས་ཅད་ཐུན་གཅིག་གི་ནང་དུ་ཉམས་སུ་བླང་
དུ་མེད་དེ། བྱང་ཕྱོགས་སོ་བདུན་ཚོགས་སྦྱོར་མཐོང་སྒོམ་རྣམས་རིམ་པས་ཉམས་སུ་ལེན་
དགོས་པའི་ཕྱིར་རོ། །ཞེས་གསུངས།
ལན་དུ། འདི་ནི་རྡོར་གསུང་ལས། ལམ་རིམ་ཐམས་ཅད་ཐུན་ཅིག་གི་ནང་དུ་
ཉམས་ལེན་བླང་དགོས་ཞེས་པ་དེར་དོགས་པ་བསླངས་པ་ཞིག་རེད། དེ་ཡང་རྒྱལ་བའི་བསྟན་
པ་ནི་གདུལ་བྱ་འདུལ་བའི་ཐབས་ཁོ་ན་ལས་མ་འདས་ཤིང་། དེ་ཉིད་སྤྲོས་ན་གདུལ་བྱའི་
ཁམས་དབང་བསམ་པ་ལྟར་གསུངས་པ་མཐའ་ཡས་པས། གང་ཟག་གཅིག་གིས་ཐམས་
ཅད་ཉམས་སུ་ལེན་དཀའ་བར་སེམས་ཏེ། གོང་དུ་ཡང་ཆོས་ཕུང་ཚང་མ་ཉམས་སུ་བླང་དཀའ་
98



དམ་ཆོས་དགོངས་གཅིག་གི་མཛེས་རྒྱན།
བའི་དོགས་པ་བསུས་ཡོད་པས་མཚོན། མདོ་སྔགས་སོ་སོ་དང་། ནང་གསེས་སུ་དབྱེ་
བ་ཤིན་ཏུ་མང་བས། ཚིག་དང་རྣམ་གྲངས་ཀྱང་ཁོང་དུ་ཆུད་དཀའ་ན། ཉམས་སུ་བླངས་
པ་ནི་ལྟ་ཅི་སྨོས་སྙམ་གྱིན་ཡོད། ཡིན་ནའང་གདུལ་བྱའི་རྒྱུད་ཀྱི་སྤང་བྱ་ནི་ཉོན་མོངས་པ་
དུག་གསུམ་ལས་གཞན་ཞིག་མེད་པ་གཅིག་གྱུར་ཡིན་ལ། ཆོས་ཕུང་རྣམས་ཀྱང་དེ་སྤོང་
བའི་ཐབས་སམ་གཉེན་པོ་གསུངས་པར་གཅིག་གྱུར་ཡིན། གང་ཟག་དེ་རྣམས་ཀྱི་ཁམས་
དབང་བསམ་པ་ཡང་མདོར་བསྡུ་ན་རིམ་པ་གསུམ་དུ་ངེས་པའི་ཕྱིར། ཆོས་ཀྱང་མདོར་དྲིལ་
ན་གསུམ་དུ་འདུ་བས། ཇོ་བོ་རྗེས་སྐྱེས་བུ་གསུམ་གྱི་ལམ་རིམ་ཞེས་གསུངས། འོན་ཏེ་
སྐྱེས་བུ་གསུམ་གྱི་ལམ་རིམ་དེ་ཐུན་གཅིག་གི་ནང་དུ་ཉམས་སུ་ལེན་མི་བཏུབ་ཟེར་ན། ཐ་
མས་ནི་རང་ལམ་ལས་མི་ནུས་ཀྱང་། འབྲིང་གིས་ཐ་མ་དང་རང་ལམ་གཉིས་ཀ་ལེན་ནུས།
རབ་ཀྱིས་གསུམ་ཀ་ཉམས་སུ་ལེན་པར་ནུས་ཏེ། སྔ་མ་གཉིས་སྔོན་འགྲོ་ཙམ་དུ་གྱུར་པའི་
ཕྱིར། རབ་ལས་དང་པོས་ཕྱི་མ་རྣམས་མི་ནུས་ཟེར་ནའང་ནུས་ཏེ། ལམ་སྦྱོང་དང་སྦྱོང་
བཞིན་པས་མོས་པ་ཚུན་གྱིས་གོམས་ཤིང་འདྲིས་པའི་ཕྱིར་དང་། འདིར་ནི་ཐེག་ཆེན་གྱི་གང་
ཟག་ལ་དགོངས་པས་དེ་བས་ཀྱང་རུང་བའི་ཕྱིར་རོ།།
འདིར་རྡོ་རྗེའི་གསུང་གི་དགོངས་པ་གཏད་ས་ནི། བསྟན་པ་ཡོངས་རྫོགས་གང་
ཟག་གཅིག་འཚང་རྒྱ་བའི་ལམ་དུ་དྲིལ་བའི་ཉམས་ལེན་ལ་གསུངས་པ་ཡིན་ལ། བསྟན་པ་
ཡོངས་རྫོགས་དེ་ཡང་མདོ་སྔགས་ཡོངས་རྫོགས་ལ་གོ་དགོས། མདོ་ལ་རང་ལམ་གསུངས་
ཡོད་ཅིང་། སྔགས་སུའང་དེ་ལྟར་རང་ལམ་གསུངས་ཡོད་མོད། འདིར་བསྟན་པ་ཐམས་
ཅད་འགལ་བ་མེད་པ་དང་། གསུང་རབ་ཐམས་ཅད་གདམ་ངག་ཏུ་ཤར་བའི་སྒོ་ནས། ཚེ་
99



དྲིས་ལན་དོན་གཅིག་མ།
གཅིག་འཚང་རྒྱ་བའི་ལམ་དུ་ཞུགས་པའི་ངོས་ནས་གསུངས། ཐུན་རེ་རེའི་ནང་དུའང་ཉམས་
ལེན་གནད་མ་ཚང་ན། བསྟན་པ་ཡོངས་རྫོགས་སུ་མི་འགྱུར་ཞིང་། ས་ལམ་གྱི་ཡོན་ཏན་
སྐྱེ་བའི་རྐྱེན་དུའང་མི་འགྱུར་བས། དོན་གྱི་འགག་གནད་དྲིལ་ནས་ཉམས་སུ་བླང་ན། ཐུན་
གཅིག་ལ་ལམ་རིམ་ཆ་ཚང་བར་ཡོང་ཐུབ་པས། རྗེ་འབྲི་གུང་པས་ཕྱག་རྒྱ་ཆེན་པོ་ལྔ་ལྡན་
ཞེས། མདོ་སྔགས་ཡོངས་རྫོགས་ཀྱི་ཉམས་ལེན་གཅིག་ཏུ་དྲིལ་ནས་བསྟན་པ་མ་ཡིན་ནམ།
མཎི་རྡོག་གཅིག་ལ་ལྔ་ལྡན་ཚང་བའི་སྒོ་ནས་གཞལ་ན་གསལ་པོར་རྟོགས་པར་འགྱུར་རོ། །གཞན་
དུ་མདོ་སྔགས་ཡོངས་རྫོགས་ཀྱི་ཉམས་ལེན་དང་། ལྷག་ཏུ་ཉམས་ལེན་གནད་བསྡུས། ཉམས་
ལེན་འཁྱེར་བདེ། རྒྱུན་འཁྱེར་གདམས་པ། ཡོངས་འདུས། ཆིག་དྲིལ། ཆིག་
རྫོགས་སོགས་ཀྱང་མི་འཐད་པར་ཐལ་ལོ། །དོན་དུ་གནད་འགག་དྲིལ་བ་ལ་གོ་དགོས་ཏེ།
འབྲུག་པ་ཀུན་ལེགས་ཀྱི་རྣམ་ཐར་ལས། འབྲི་གུང་འཇིག་རྟེན་མགོན་པོ་ལ་རྗེ་ཕག་མོ་
གྲུབ་པས། ཆོས་ཐམས་ཅད་ལྔ་ལྡན་དུ་སྒྲིལ་ལ་ཉམས་སུ་ལོངས་གསུངས་པས། ང་ནི་
ཕྱག་རྒྱ་ཆེན་པོ་རང་བསྒོམ་ཟེར་བ་འབྲི་ཁུང་པས་ཞུས་འདུག་པར། ཕག་མོ་གྲུ་པའི་ཞལ་ནས།
འོ་ན་ཐེག་པ་ཆེན་པོའི་རྩ་བ་བྱང་ཆུབ་ཀྱི་སེམས་མི་བསྒོམ་མམ། བྱིན་རླབས་ཀྱི་རྩ་བ་བླ་མ་
མི་བསྒོམ་མམ། དངོས་གྲུབ་ཀྱི་རྩ་བ་ཡི་དམ་མི་བསྒོམ་མམ། འཁོར་འདས་ཀྱི་རྩ་བ་
ཕྱག་ཆེན་མི་བསྒོམ་མམ། ཐམས་ཅད་བྱང་ཆུབ་ཏུ་བསྔོ་དགོས་པས་བསྔོ་བ་མི་དགོས་སམ་
གསུངས། དེ་རྣམས་མཛད་པའི་དམ་བཅའ་ཕུལ་བར་འདུག་གསུངས། དེ་ལ་ངས་འདི་
སྐད་ཞུས། སྤྱིར་གྱིས་ཐུགས་བདེན། གཞན་ཕྱག་རྒྱ་ཆེན་པོ་འདི་ཡུམ་ཤེར་ཕྱིན་གྱི་སྦས་
དོན་ཡིན། དེ་ལ། འཁོར་ལོས་བསྒྱུར་རྒྱལ་ལམ་གང་ནས་ནི་རྟག་འགྲོ་བ། །ལམ་དེ་
1 OO



དམ་ཆོས་དགོངས་གཅིག་གི་མཛེས་རྒྱན།
ཉིད་ན་རིན་ཆེན་བདུན་དང་དཔུང་ཚོགས་འགྲོ །གང་ནས་རྒྱལ་བའི་ཤེར་རབ་ཕ་རོལ་ཕྱིན་
འདི་འགྲོ །དེ་ཉིད་ནས་ནི་ཡོན་ཏན་ཆོས་ཀུན་འགྲོ་བར་འགྱུར།།
ཞེས་གསུངས་པས། ཕྱག་རྒྱ་ཆེན་པོ་གང་ན་ཡོད་པ་ན་ལྷ་བླ་མ་དང་རྟེན་འབྲེལ་དུ་
མ་འཛོམ་ཡོང་ཞིང་། ཤེས་པ་ཞིག་གིས་བྱས་ན་ལྔ་ལྡན་མི་དགོས་བརྒྱ་ལྡན་ཡང་ཡོང་། མི་
ཤེས་པ་ཞིག་གིས་ཁྲི་ལྡན་མཛད་རུང་གཅིག་ཀྱང་མི་ལྡན་པ་ཞིག་འོང་། ཞུས་པས། འདུག་
པ་དེ་ག་འདུག་གསུངས། ཞེས་གསལ་བས་ཀྱང་སྨན་ཡོན་འབྱུང་བ་ཞར་འཕྲོས་སོ།།
དྲི་བ་ཉེར་བདུན་པ།
རྒྱུན་མི་འཆད་པར་འབྱུང་ན།
གསུངས།
སེམས་ཅན་གྱི་ཁམས་དང་མཉམ་པར་སངས་རྒྱས་རྣམས་
མུན་བསྐལ་དང་མཐའ་ཁོབ་མི་སྲིད་པར་ཐལ་ལོ། །ཞེས་
ལན་དུ། འདི་ནི་རྡོར་གསུང་ལས། ཞིང་གཅིག་ལ་ཡང་སངས་རྒྱས་མང་པོ་
རྒྱུན་མི་ཆད་དུ་འབྱུང་ཞེས་གསུངས་པ་ལས་འཕྲོས་པ་ཡིན་ལ། དེ་ཡང་ཉི་སྣང་ལས། སངས་
རྒྱས་ཀྱི་མཛད་པ་ནི་སེམས་ཅན་གྱི་ཁམས་དང་མཉམ་ལ། ཞེས་དང་། སེམས་ཅན་རེ་
རེའི་སྣང་ངོར་སངས་རྒྱས་རེ་རེ་སྣང་བར་མཛད་དེ། ཞེས་སོགས་གསུངས་པ་ལས་དོགས་
པ་དེ་བསུས་ཡོད་པ་རེད། རྡོར་གསུངས་ཀྱི་ཕྱོགས་སྔ་མས་ཞིང་གཅིག་ལ་སངས་རྒྱས་
གཅིག་ལས་མི་འབྱུང་བ་འདོད་པ་དེ་མི་འཐད་པར་བཞེད་ཅིང་། ཞིང་ཁམས་གཅིག་ལ་ཞིང་
དེའི་བདག་པོའམ་སྟོན་པ་དེ་གཙོ་བོ་ཡིན་པ་སྨོས་མི་དགོས་ཀྱང་། སངས་རྒྱས་མང་པོ་ཞིང་
1 O1



དྲིས་ལན་དོན་གཅིག་མ།
དེར་རྒྱུན་མི་ཆད་པར་བྱོན་པར་བཞེད་དེ། འདུས་པ་རིན་པོ་ཆེའི་ཏོག་སོགས་ཀྱི་ལུང་དྲངས་
ནས་སྒྲུབ་པ་རེད། ལུང་ཙམ་མ་ཟད་སངས་རྒྱས་དེས་གསུངས་པའི་ཆོས་མདོ་ལམ་དང་།
སྔགས་ལམ་བསྟེན་པའི་སངས་རྒྱས་མང་པོ་ཡང་འབྱུང་བས་ཀྱང་གྲུབ་ཏེ། སོ་སོར་སངས་
རྒྱས་འགྲུབ་པའི་ལམ་བསྟན་ཅིང་། མདོ་སྔགས་གཉིས་ཀར་ཚེ་གཅིག་གི་སངས་རྒྱས་ཡོད་
པར་ལུང་གིས་གྲུབ་ཅིང་། རིགས་པས་བཏན་ལ་ཕབ་པ་དང༌། ལམ་དེར་བརྟེན་ནས་
འཕགས་བོད་དུ་མཁས་གྲུབ་མང་པོ་གཉུག་མའི་རྒྱལ་སྲིད་ཟིན་པའི་རྣམ་ཐར་ཡོད་པས་སོ། །དེ་
དག་སངས་རྒྱས་མིན་ཟེར་ན། མདོ་སྔགས་ཀྱི་ལམ་དེ་དག་ཀྱང་མི་འཐད་པར་ཐལ་ཏེ། དེ་
དང་དེར་སངས་རྒྱས་ཐུབ་པའི་ལམ་དུ་བཤད་པའི་ཕྱིར་དང་། བསྟན་འཛིན་ཚོས་སངས་རྒྱས་
ཀྱི་དགོངས་པ་རྟོགས་པར་བཤད་པའང་མི་འཐད་པར་ཐལ། ལམ་མངོན་དུ་མ་གྱུར་པའི་
ཕྱིར་རོ། །རྒྱུན་མི་འཆད་ན་མུན་བསྐལ་དང་མཐའ་འཁོབ་མི་སྲིད་པར་ཐལ་ལོ་ཞེ་ན། དཔེར་
ན་ཉི་མའི་འོད་ཀྱི་ངོས་ནས་ཕྱོགས་མེད་དུ་བཀྱེ་བ་ཡིན་ནའང་གྲོག་རོང་དང་བྲག་ཕུག་བྱང་བསྟན།
ས་འོག་སོགས་ལ་འོད་འཕྲོ་མི་ཐུབ། དེ་ནི་ཉི་མའི་སྐྱོན་མ་ཡིན་པར། བྲག་ཕུག་སོགས་
སོ་སོའི་གནས་སྟངས་ཀྱི་སྐྱོན་ཡིན་པ་བཞིན་དུ། སངས་རྒྱས་ཀྱི་ཐུགས་རྗེ་ལ་ཕྱོགས་རིས་
དང་རྒྱུན་མི་ཆད་ཅིང་། སེམས་ཅན་གྱི་ཁམས་ཀུན་ལ་ཁྱབ་ནའང་། སེམས་ཅན་བསོད་
ནམས་དམན་པ་དང་ལོག་རྟོག་ཅན་གྱི་ངོ་ལ་སངས་རྒྱས་མི་སྣང་ཞིང་། ཆོས་ཀྱི་སྣང་བ་མི་
འབྱུང་བ་དེ་ནི། སངས་རྒྱས་ཀྱི་སྐྱོན་མ་ཡིན་པར་སེམས་ཅན་གྱི་སྐྱོན་དུ་ཟད་པའི་ཕྱིར། དེའི་
ཕྱིར་ཉི་སྣང་ལས། སེམས་ཅན་རེ་རེར་སངས་རྒྱས་རེ་རེ་སྣང་བའི་ཚུལ་ཡང་། རྒྱུད་བླའི་
ལུང་དྲངས་ཏེ།
ས
102



དམ་ཆོས་དགོངས་གཅིག་གི་མཛེས་རྒྱན།
གང་ཕྱིར་གདུལ་བྱ་དག་པ་ཡི། །ཆུ་ཡི་སྣོད་ནི་ཅིག་ཅར་ལ། །བདེ་
གཤེགས་ཉི་མའི་གཟུགས་བརྙན་ནི། །དཔག་ཏུ་མེད་པ་ཅིག་ཅར་འཆར། །
ཞེས་གསུངས་པ་འདིས་མཚོན་ལ། རྒྱུ་མཚན་འདི་ལ་བརྟེན་ནས་རྡོར་གསུང་འབྲས་
ཚོམས་སུ། སངས་རྒྱས་ནི་རྟེན་འབྲེལ་གྱི་སྐུ་ཡིན་ཞེས་གསུངས་པས་རྟོགས་ཐུབ་བོ་སྙམ་
དྲི་བ་ཉེར་བརྒྱུད་པ།
པར་འཇོག་བྱེད་དུ་མི་འགྱུར་ཏེ།
བསླབ་གཞི་བཅའ་བ་ཞིང་དེའི་སངས་རྒྱས་གཙོ་བོ་ཡིན་
ཡེ་བཀག་ཡེ་གནང་ཡིན་པའི་ཕྱིར་རོ། །ཞེས་གསུངས།
ལན་དུ། འདི་ནི་རྡོར་གསུང་སྔ་མའི་འཕྲོས་ཏེ། ཉི་སྣང་ལས། འགྲན་ཟླ་
མེད་པའི་ལས་བསགས་པའི་དོན་ནི། ཞིང་དེར་རྟག་ཏུ་བཞུགས་པའི་སངས་རྒྱས་དེ་གཙོར་
གྱུར་གྱི་དོན་ཡིན་ལ། ཡང་ན་ཞིང་གཅིག་ཏུ་དུས་རྟག་ཏུ་བཞུགས་ནས་བསླབ་གཞི་བཅའ་
བའི་སངས་རྒྱས་ནི། གཅིག་ལས་གཉིས་དུས་མཚུངས་སུ་མི་འབྱུང་བས་འགལ་བ་མེད་
ལ། ཞེས་པའི་གསུངས་འདི་ལས་འཕྲོས་པའི་གཏམ་ཡིན་འདུག དེ་ལ་བསམ་ཞིང་
དཔྱད་ན། རང་ཅག་གི་སྟོན་པ་ཤཱཀྱ་ཐུབ་པ་ནི་རང་ཅག་གི་སྟོན་པ་ཡིན་ཏེ། རང་ཅག་གི་
སྟོན་པ་དངོས་དེ་ཡིན་པའི་ཕྱིར། དེ་བཞིན་གཤེགས་པ་རིན་ཆེན་སྙིང་པོའི་དྲུང་དུ་གཞན་
གྱིས་དོར་བའི་མི་མཇེད་ཀྱི་འཇིག་རྟེན་འདི་བདག་གིར་བཟུང་བའི་ཕྱིར་ཏེ། དེའི་ཆེད་དུ་སྨོན་
ལམ་འགྲན་བྲལ་ལྔ་བརྒྱ་བཏབ་པའི་རྒྱུ་མཚན་ཡོད་པའི་ཕྱིར། འདུས་པ་དང་པད་དཀར་གྱི་
103



དྲིས་ལན་དོན་གཅིག་མ།
མདོ་སོགས་སུ་སངས་རྒྱས་མང་པོ་ཞིང་འདིར་བྱོན་པར་གསུངས་ཀྱང་ཆོས་མ་གསུངས་པས།
རང་ཅག་གི་སྟོན་པར་མ་གྲུབ་ལ། ཤཱཀྱ་ཐུབ་པས་ཆོས་ཀྱི་འཁོར་ལོ་བསྐོར་ནས་བསླབ་གཞི་
རྣམས་བཅས་པར་མཛད་པས། ཞིང་འདིར་ནང་པ་སངས་རྒྱས་ཀྱི་བསྟན་པའི་དབུ་ཚུགས་
པས་གཙོ་བོར་འཇོག་པ་ཡིན་ནོ། །འཇིག་རྟེན་པས་མངོན་སུམ་གྱི་རྒྱུ་འབྲས་རགས་པ་ཙམ་
ཁོང་དུ་ཚུད་ནས་ཡ་རབས་དང་མ་རབས། ལེགས་ཉེས། བཟང་ངན་གྱི་གཤིས་བབས།
ནས་ལས་ནས། སྲན་མ་ལས་སྲན་མ་སོགས་ཀྱི་རྒྱུ་འབྲས་ཤེས་ཏེ་ཞིང་ལས་དང་འབྲོག་
ལས། བཟོ་ལས། ཚོང་ལས་སོགས་བྱེད་བཞིན་ཡོད་ནའང་། རྗེས་དཔག་གམ་ལྐོག་
གྱུར་གྱི་རྒྱུ་འབྲས་དང༌། ཤིན་ཏུ་ལྐོག་གྱུར་གྱི་རྒྱུ་འབྲས་རྣམས་མི་ཤེས་པས། འཁོར་བར་
འཁྱམས་པར་གྱུར་པ་ཡིན་མོད། སངས་རྒྱས་ཀྱིས་འཁོར་འདས་ཀྱི་གཤིས་བབས་དཀར་
ནག་ཟང་ཐལ་གྱི་གནས་ལུགས་དེ་ཁོང་དུ་ཆུད་ཅིང་། དགེ་སྡིག་གི་རྟེན་འབྱུང་ཡེ་བཀག་
ཡེ་གནང་གི་བབས་བཞིན་དུ་འཇིག་རྟེན་པས་བླང་དོར་བྱེད་མི་ཤེས་པས། ཐུགས་ཀྱིས་མ་
བཟོད་ནས་རྗེས་སུ་བརྩེ་བས་ཆོས་བསྟན། དེ་ཡང་ཡེ་བཀག་ཡེ་གནང་གི་གཤིས་བབས་
དང་མི་འགལ་བའི་ཆེད་དུ་བསླབ་གཞི་བཅའ་བར་མཛད་པ་ཡིན་ནོ། །དེ་ཡང་འཇིག་རྟེན་
པའི་བློ་དང་འཚམ་པ་དང་གོ་བདེ་བའི་ཆེད་དུ་འཇིག་རྟེན་གྱི་བྱ་དངོས་དང་འཚོ་བ་སོགས་དཔེར་
མཛད་ནས་ཆོས་བསྟན་པས། འཇིག་རྟེན་པ་རྣམས་བདེ་བླག་ཏུ་ཆོས་ལ་འཇུག་ཐུབ་པར་
བྱུང་བས། ཇི་སྐད་དུ། །
འཇིག་རྟེན་པ་ཡི་ཡང་དག་ལྟ། །ཆེན་པོ་སུ་ལ་ཡོད་གྱུར་པ། །དེ་ནི་
བསྐལ་པ་སྟོང་དུ་ཡང་། །ངན་འགྲོར་འགྲོ་བར་མི་འགྱུར་རོ། །
104



དམ་ཆོས་དགོངས་གཅིག་གི་མཛེས་རྒྱན།
-
------
ཞེས་དང་། དབུ་མ་བཞི་བརྒྱ་པ་ལས།
འཇིག་རྟེན་ཚུལ་ལུགས་གང་དང་གང་། །དེ་དང་དེ་ལ་ཆོས་རྗེས་འཇུག །
དེ་ཡི་ཕྱིར་ན་ཆོས་པས་ཀྱང་། །འཇིག་རྟེན་སྟོབས་ལྡན་ལྟ་བུར་སྣང་། །
ཞེས་གསུངས་པས་ཀྱང་གསལ་བར་རྟོགས་པར་འགྱུར་རོ།།
དྲི་བ་ཉེར་དགུ་པ། ཚུལ་ཁྲིམས་ཡེ་ཤེས་ཡིན་པའི་སྒྲུབ་བྱེད་དུ་སངས་རྒྱས་ཁོ་
ནའི་སྤྱོད་ཡུལ་ཡིན་པ་དང་། གསུང་ཐོབ་གཉིས་ཀ་སངས་རྒྱས་ཡིན་པ་དང་། སངས་
རྒྱས་ཀྱིས་སྟོན་པར་བསྔགས་པ་དག་བཀོད་མོད། གནས་སྣང་གི་ཆོས་གང་ཡིན་ཀྱང་མཐར་
ཐུག་པ་མཁྱེན་པ་སངས་རྒྱས་ལས་གཞན་མེད་པའི་ཕྱིར། ཐམས་ཅད་དེར་ཐལ་བ་དང་། ཕས་
བསྐྱེད་པའི་བུད་མེད་བུའི་ཨ་མར་གྱུར་པ་དེ་སྐྱེས་པ་མ་ཡིན་པ་བཞིན་དུ་གོང་འོག་ཡིན་པ་ཙམ་
གྱིས་དེར་མི་འགྱུར་བ་དང་། སངས་རྒྱས་མཇལ་ནའང་དགག་སྒྲུབ་ཀྱི་བསླབ་པ་ལས་གཞན་
གསུང་དུ་མེད་པས། བསླབ་པ་ལ་གཅེས་སྤྲས་གྱིས་ཤིག་གསུངས་པ་ཙམ་ཡིན་པས་
བསྒྲུབ་བྱ་མི་འགྲུབ་བོ། །དཀའ་འགྲེལ་མུན་སེལ་སྒྲོན་མེ་བཞིན་ཚུལ་ཁྲིམས་ཀུན་མཁྱེན་
དངོས་ཡིན་པ་བྱས་ནའང་སོ་སྐྱེ་རྣམ་མཁྱེན་གྱི་རྒྱུད་ལྡན་སྲིད་པའམ། རྣམ་མཁྱེན་གཟུགས་
ཅན་དུ་འགྱུར་རོ། །ཞེས་གསུངས།
ལན་དུ། རྡོར་གསུང་ལས། ཚུལ་ཁྲིམས་རིན་པོ་ཆེ་ནི་ཐམས་ཅད་མཁྱེན་པའི་
ཡེ་ཤེས་ཡིན་ཞེས་པའི་འགྲེལ་བ་ལས་འཕྲོས་ཤིང་དོགས་པ་སློང་བ་ཡིན་ལ། གཞན་བཞེད་
105
--



དྲིས་ལན་དོན་གཅིག་མ།
-
---
-
དུ་དམ་ཆོས་འདུལ་བའི་ཚུལ་ཁྲིམས་ནི། ཐེག་དམན་ཉན་ཐོས་ཀྱི་ཆོས་ཡིན་པར་གྲགས་
ཀྱང་། འདིར་འདུལ་བ་ཐེག་པ་ཐུན་མོང་པའི་རྨང་གཞིར་གྱུར་པ་དང་། མ་ཟད་ཐེག་པ་
ཆེན་པོའི་ངོ་བོར་ཡང་བཞུགས་པར་བཞེད་ཅིང་། འདུལ་བའི་ཚུལ་ཁྲིམས་ནི་འཁོར་འདས་
ཀྱི་སྣང་ཚུལ་གྱི་གཤིས་བབས་ལ་ངོ་བོ་གཉིས་ལྡན་དཀར་ནག་གི་གནས་ལུགས་དེ་ཉིད། སྤང་
བླང་དགག་སྒྲུབ་ཀྱི་ལམ་ལ་བརྟེན་ནས་རྟོགས་པར་བྱེད་པའི་ལམ་དངོས་ཡིན། ལམ་དེ་ནི་
སངས་རྒྱས་ཀྱིས་རྒྱུ་འབྲས་ཀྱི་གཤིས་བབས་ཇི་ལྟ་བ་དེ་ཇི་ལྟ་བ་མཁྱེན་པའི་ཡེ་ཤེས་ཀྱིས་མཁྱེན།
དེ་ལྟ་བུའི་རྒྱུ་འབྲས་ཀྱི་གཤིས་བབས་ཇི་སྙེད་ཡོད་པ་ནི། ཇི་སྙེད་གཟིགས་པའི་ཡེ་ཤེས་
ཀྱིས་གཟིགས་ནས་གསུངས་པའི་དངོས་ཡོད་གནས་ལུགས་དེ། དངོས་ཐོག་བདེན་འཚོལ་
གྱིས་བསྟན་པའི་ཕྱིར། དེ་ནི་སངས་རྒྱས་ཁོ་ནའི་སྤྱོད་ཡུལ་ཡིན་ཏེ། གནས་དང་གནས་
མ་ཡིན་པ་མཁྱེན་པའི་སྟོབས་དང་། ལས་དང་ལས་ཀྱི་རྣམ་སྨིན་མཁྱེན་པའི་སྟོབས་སོགས་
ཀྱི་ཡུལ་དུ་གྱུར་པའི་ཕྱིར། གསུང་ཐོབ་གཉིས་ཀར་སངས་རྒྱས་ཡིན་ཏེ། དུས་གསུམ་གྱི་
སངས་རྒྱས་ཐམས་ཅད་ཀྱི་གཞུང་ལམ་ཡིན་པའི་ཕྱིར། དེ་ལ་སངས་རྒྱས་ཀྱིས་སྟོན་པར་
བསྔགས་པས་ཀྱང་གྲུབ་ཏེ། སངས་རྒྱས་ཀྱི་བྱ་བ་བྱེད་པའི་ཕྱིར། ཕྱི་རབས་ན་སྟོན་པའི་
ཞལ་མ་མཇལ་བ་ཚོས་སངས་རྒྱས་ཀྱི་ཡེ་ཤེས་དེ་ཇི་ལྟར་ཡིན་སྙམ་ན། འདུལ་བའི་ཚུལ་
ཁྲིམས་རིན་པོ་ཆེ་ལས་ཡེ་ཤེས་དེ་རྟོགས་ཤིང་། མཐོང་བ་ལས་ལོགས་སུ་དམིགས་སུ་མེད་
དེ། ཆོས་སྐུ་ཤེས་བྱ་མ་ཡིན་པའི་ཕྱིར་དང་། གཟུགས་སྐུ་ནི་བརྟུལ་ཟིན་པའི་ཕྱིར། གནས་
སྣང་གི་ཆོས་གང་ཡིན་ཀྱང་མཐར་ཐུག་པ་མཁྱེན་པ་ནི། སངས་རྒྱས་ལས་གཞན་མེད་པའི་
ཕྱིར། འབྲས་བུ་སངས་རྒྱས་ཀྱི་ཡེ་ཤེས་དེ་ནི། རྒྱུ་ཚུལ་ཁྲིམས་རིན་པོ་ཆེ་ལས་བྱུང་བའི་
106



དམ་ཆོས་དགོངས་གཅིག་གི་མཛེས་རྒྱན།
ཕྱིར། དེ་ནི་ཡེ་ཤེས་ཀྱི་རྗེས་སུ་འབྲང་བ་ཡིན་ཏེ། སངས་རྒྱས་ཀྱི་ཡེ་ཤེས་སྔོན་དུ་འགྲོ་
བས་སྒོ་ནས་གསུངས་པའི་ཆོས་ཡིན་པའི་ཕྱིར། དེའི་ཕྱིར་དགྲ་བཅོམ་པ་ཆོས་ཀྱི་ཚོང་དཔོན་
གྱིས།
རྒྱལ་བ་སྟོན་པ་དེ་ཡི་བསྟན་པ་ནི། །མདོ་དང་ཆོས་མངོན་ཡིན་གསུངས་
འདུལ་བ་ནི། །སྟོན་དང་བསྟན་པ་གཉིས་ཀ་ཡིན་པས་ན། །ཉིས་
འགྱུར་ཕྱག་བྱས་སངས་རྒྱས་ཁྱོད་གཅིག་བཞིན།།
ཞེས་འདུལ་བར་བསྟོད་པ་ལས་གསུངས་ལ། ཚུལ་ཁྲིམས་བརྟེན་ནས་ཐེག་པ་
གསུམ་ཀའི་ཡེ་ཤེས་མངོན་དུ་གྱུར་ཐུབ་པས་ཀྱང་གྲུབ་ཏེ། གཞན་དུ་འབྲས་བུ་དེ་ཉིད་མི་
ཐོབ་པར་ཐལ་ཏེ། ཡེ་ཤེས་མ་ཡིན་པའི་ཕྱིར། འདོད་ན་འཇིག་རྟེན་པ་དང་ཕྱི་རོལ་བའི་
བསྟན་པས་ཀྱང་ཡེ་ཤེས་མངོན་དུ་བྱེད་ཐུབ་པར་ཐལ། མཚུངས་པའི་ཕྱིར། འདོད་ན་
སངས་རྒྱས་ཀྱི་བསྟན་པ་འཕགས་ལམ་ཡན་ལག་བརྒྱད་ལྡན་གྱི་ཚུལ་ཁྲིམས་མ་ཡིན་པར་ཐལ།
ཁྱད་པར་འབྱེད་ཆོས་མེད་པའི་ཕྱིར། ཡང་སངས་རྒྱས་མཇལ་ནའང་དགག་སྒྲུབ་ཀྱི་བསླབ་
པ་ལས་གཞན་གསུང་དུ་མེད་དེ། འདུལ་བར་དེ་ལྟར་བསྟན་པའི་ཕྱིར། ཚོམས་ལས།
སྡིག་པ་ཅི་ཡང་མི་བྱ་ཞིང་སོགས་དང་། ངས་ནི་ཁྱོད་ལ་ཐར་པའི་ཐབས་བསྟན་གྱི། །ཐར་
པ་རང་ལ་རག་ལས་ཤེས་པར་གྱིས། །སོགས་ཀྱིས་ཀྱང་མཚོན་པའི་ཕྱིར། དེའི་ཕྱིར་རྗེ་
་，
འབྲི་གུང་པས།
བུ་རང་དང་འདྲ་བའི་སློབ་མ་རྣམས། །མཐར་ཐུག་སྟོབས་བཅུ་མ་ཐོབ་
པར། །ལུས་སྲོག་ཕྱེ་མར་གྱུར་ཀྱང་སླ། །སྟོན་པས་གསུངས་
107



དྲིས་ལན་དོན་གཅིག་མ།
པའི་ཚུལ་ཁྲིམས་དང་། །སྐད་ཅིག་ཙམ་ཡང་མ་འབྲལ་ཅིག །
ཅེས་གསུངས་པ་མ་ཡིན་ནམ། ཚུལ་ཁྲིམས་ཞེས་པ་འདི་འདྲ་ཆགས་ཆགས་དགེ་
སློང་གི་བྱ་བ་ལྟ་བུ་ཞིག་ལ་གོ་ན་མི་འགྲིག་སྟེ། འདིའི་ཚུལ་ནི་ཆོས་ཐམས་ཅད་ཀྱི་གཤིས་
བབས་ཏེ། གནས་དང་གནས་མ་ཡིན་པའི་ཚུལ་ལས་བརྩམས་ཏེ། ལས་གང་དང་ལས་
གང་དེའི་རྣམ་སྨིན་སོགས་རྒྱུ་འབྲས་དཀར་ནག་ཟང་ཐལ་དང་། ཆོས་རྣམས་ཀྱི་གནས་ཚུལ་
དང་སྣང་ཚུལ་བསླུ་མེད་བསྙོན་མེད་རྟེན་འབྱུང་གི་ཚུལ་བསྟན་པ་ལ་གོ་དགོས་ལ། ཁྲིམས་
ནི་གཤིས་བབས་ཆོས་དགེ་སྡིག་གམ། དཀར་ནག་བལྟོས་བཅས་ཀྱི་རྟེན་འབྱུང་དེ་ཉིད་ནི་
བསྒྱུར་དུ་མེད་པས། ཐར་འདོད་ཀྱིས་དེ་ལས་མི་འདའ་བ་ལ་ཁྲིམས་ཞེས་བརྗོད་པ་ཡིན་ནོ།།
དེ་ནི་སངས་རྒྱས་ཀྱི་ཡེ་ཤེས་ཡིན་སྟབས་དེ་ལྟ་བུའི་ཚུལ་ཁྲིམས་ལ་གནས་པར་འཕགས་པ་དགྱེས་
པའི་ཚུལ་ཁྲིམས་ཞེས་ཀྱང་གསུངས་སོ། །ཕྱོགས་གཞན་ནས་བཤད་ན། དེང་དུས་ནང་
བསྟན་ཞིབ་འཇུག་པའི་དབྱེ་ཞིབ་བྱས་པ་ལྟར་ན། ནང་བསྟན་གྱི་དུས་རིམ་བཞི་རུ་ཕྱེས་པའི་
ནང་གསེས་དང་པོའམ་ཐོག་མ་དེ་ནི་གདོད་མའི་ནང་བསྟན་རེད། དེ་ནི་སངས་རྒྱས་སྐུ་ངོ་
མས་འཇིག་རྟེན་ཐུན་མོང་གི་ངོས་གསུངས་པའི་ཆོས་ཏེ། བཀའ་དང་པོ་དེ་ལ་ངོས་འཛིན་
བྱེད། དེ་ནི་སྟོན་པས་གསུངས་པའི་དམ་ཆོས་འདུལ་བའི་ཚུལ་ཁྲིམས་དེ་ཡིན་པས། དེས་
སངས་རྒྱས་ཀྱི་དགོངས་པ་དངོས་དེ་མཚོན་པར་བརྩི་བ་འདིས་ཀྱང་ལེགས་པར་གྲུབ་པ་མ་ཡིན་
ནམ།
སོ་སྐྱེ་རྣམ་མཁྱེན་རྒྱུད་ལྡན་སྲིད་མིན་ནི། །ཚུལ་ཁྲིམས་རིན་ཆེན་མངའ་བའི་འཕགས་
པའི་རིགས་བྱོན་ཡོད་མེད་ལ་དྲིས་དང་གསལ་ལ། རྣམ་མཁྱེན་གཟུགས་ཅན་དུ་འགྱུར་མིན་
108



དམ་ཆོས་དགོངས་གཅིག་གི་མཛེས་རྒྱན།
ནི།
བསྟན་དོན་དངོས་རྒྱུ་འབྲས་ཀྱི་གཤིས་བབས་དང་མཐུན་མིན་ལས་རྟོགས་པར་འགྱུར་
དྲི་བ་སུམ་ཅུ་པ། རྣམ་ཤེས་འཕོ་བའི་མདོ་དང་། དུས་འཁོར་བསྡུས་རྒྱུད་དང་
ཕལ་ཆེན་གྱི་ལུང་རྣམས་ཤི་བའི་རྒྱུད་ལ་སྡོམ་པ་གཟུགས་ཅན་ཡོད་པའི་སྒྲུབ་བྱེད་དུ་མི་འགྱུར་
ཏེ། ལུང་སྔ་མ་ནི་རྣམ་ཤེས་ལས་ཀྱི་རྗེས་སུ་འབྲང་བ་དང་། བསྡུས་རྒྱུད་ནི་སྔ་མའི་ལས་
འཕྲོ་འཐུད་པ་དང་། ཕྱི་མ་ནི་གོམས་འདྲིས་ཀྱི་བག་ཆགས་རྣམས་སྲིད་པ་གཞན་དུ་ཡོང་
བར་གསུངས་པ་ཙམ་ཡིན་པའི་ཕྱིར། དགེ་བློ་ཡོད་ཙམ་གྱིས་སྡོམ་ལྡན་ཡིན་པའི་ངེས་པ་
མེད་དེ། ཆད་ལྟའི་རྒྱུད་ལ་སྙིང་རྗེ་སྐྱེ་བ་བཞིན་ནོ། །ཞེས་གསུངས།
ལན་དུ། འདི་ནི་རྡོར་གསུང་ལས། གཏོང་བའི་རྒྱུ་དེ་དག་གིས་མི་གཏོང་བ་
ཡང་ཡོད་ཅེས་གསུངས་པའི་འགྲེལ་བ་ལས་འཕྲོས་པ་སྟེ། ཉི་སྣང་དུ་གོང་གི་ལུང་དེ་རྣམས་
དྲངས་པ་ལ་དོགས་པ་བསླང་པ་ཡིན་མོད། དེ་དག་དང་སྡོམ་པ་མི་གཏོང་བ་དང་མི་འབྲེལ་
ན་འདིར་ལུང་ག་ལ་འདྲེན། ལུང་འདྲེན་པ་འདི་ཁོ་ནས་ཀྱང་སྒྲུབ་བྱེད་དུ་འགྱུར་བ་ནི་ཐེ་ཚོམ་
གཏན་ནས་མེད་དོ། །ཇི་ལྟར་སྒྲུབ་བྱེད་དུ་འགྲོ་བ་ཡིན་ཟེར་ན། རྣམ་པར་ཤེས་པ་འཕོ་བའི་
མདོ་ལས། སྔར་བསོད་ནམས་དང་བསོད་ནམས་མ་ཡིན་པ་ཡོངས་སུ་འཛིན་པར་གསུངས་
པས། སྔར་གོམས་ཤིང་འདྲིས་པའི་སྡོམ་པ་དེ་ཉིད་ཀྱང་འཛིན་པར་གསལ་བའི་ཕྱིར། འཛིན་
པའི་དོན་གྱིས་མི་གཏོང་བར་གྲུབ་སྟེ། མདོ་དེ་ལས། དགེ་བ་དང་མི་དགེ་བའི་རྗེས་སུ་
109



དྲིས་ལན་དོན་གཅིག་མ།
འཇུག་སྟེ། ཞེས་གསུངས་པའི་ཕྱིར། སྡོམ་པ་དེ་ཉིད་ཀྱི་བསྲུང་སེམས་མ་ཉམས་པར་
འདྲིས་པའི་རྗེས་སུ་འཇུག་པའི་ཕྱིར། མི་དགེ་བའི་ལས་ཡིན་པའི་ཕྱིར། མི་དགེ་བའི་
རྗེས་སུ་འཇུག་ཅེས་མ་གསུངས་པར་གཉིས་པོ་གང་བསགས་པ་དེའི་རྗེས་སུ་འབྲང་བར་བསྟན་
པའི་ཕྱིར། དུས་འཁོར་སྡུད་རྒྱུད་ཀྱི་ལུང་གིས་ཀྱང་སྒྲུབ་བྱེད་དུ་འགྲོ་སྟེ། ཚེ་འདིར་ལམ་
གོམས་པ་མཐར་མ་ཕྱིན་པར་ཤི་ན། ཕྱི་མ་རྣལ་འབྱོར་ལྡན་པར་སྐྱེ་བར་འགྱུར་ཞིང་། སྔོན་
རྣལ་འབྱོར་གོམས་པ་དེ་ལ་བརྟེན་ནས་གོང་དུ་འགྲོ་བར་བསྟན་པས་སོ། །ཚེ་སྔོན་མར་སྡོམ་
པ་བསྲུངས་པས་ཕྱི་མར་རྣལ་འབྱོར་ལྡན་པར་སྐྱེས་པའི་ཕྱིར། མ་བཏང་བས་ལྡན་པ་ཡིན་
པ་ལས་བཏང་ན་ལྡན་པར་ག་ལ་འགྱུར་ཏེ་མི་འགྱུར། ཡེ་ཤེས་ཀྱི་རྣལ་འབྱོར་ཡངས་པ་དེ་ནི་
སྡོམ་པ་མ་བཏང་བའི་འབྲས་བུ་ཡིན་ཏེ། སྔོན་གྱི་གོམས་པ་དེ་ཡིས་སླར་ཡང་དེ་ལྟར་འབྱུང་
བའི་ཕྱིར། བཏང་ན་གོམས་པ་ཞེས་པ་འདི་ལ་འགྲེལ་བྱ་གཞན་ཅི་ཞིག་སྟོན་གྱི་ཡོད་དེ། གཞན་
མེད་པའི་ཕྱིར་རོ། །ཕལ་ཆེན་གྱི་ལུང་གིས་ཀྱང་སྒྲུབ་བྱེད་དུ་འགྱུར་ཏེ། སྔོན་དུས་དགེ་
སྡིག་གང་གོམས་པ་དེའི་རྗེས་སུ་གཞོལ་བར་བསྟན་པའི་ཕྱིར། སྤྱིར་ན་བྱེད་པ་རྒྱུ་མཐུན་གྱི་
འབྲས་བུ་ཞེས་པ་ཡང་། སྔོན་གོམས་ལ་བརྟགས་པས་ཕྱེས་པ་ཡིན་པའི་ཕྱིར། བྱེ་བྲག་
འདིར་བསྟན་གྱི་སྡོམ་པ་གཏོང་མི་གཏོང་དེ་གོམས་མ་གོམས་ལ་རག་ལས་པའི་ཕྱིར། མ་
གོམས་ན་གཏོང་ལ། གོམས་ན་མི་གཏོང་བའི་ཕྱིར། ཅིའི་ཕྱིར་སྒྲུབ་བྱེད་དུ་མི་འགྱུར།
སྡོམ་པ་བསྲུང་བ་གོམས་པ་རབ་ཀྱིས་མཐར་ཐུག་པས་སངས་རྒྱས་མངོན་དུ་བྱས་པའི་ཕྱིར་རོ།།
དེའི་ཕྱིར་ཞི་བ་ལྷས། གོམས་ན་སླ་བར་མི་འགྱུར་བའི། །དངོས་དེ་གང་ཡང་ཡོད་མ་ཡིན། །ཞེས་
ཉམས་མྱོང་ཅན་གྱི་གསུང་དེས་ཆེས་གསལ་བའི་ཕྱིར་ཏེ། རང་རེ་ཚོའི་ཁོར་ཡུག་ལ་རྟོག་ན་
1 10



དམ་ཆོས་དགོངས་གཅིག་གི་མཛེས་རྒྱན།
ལས་རིགས་སོ་སོའི་ལས་ཀས་ཀྱང་ལེགས་པར་མཚོན་པར་འགྱུར་རོ།།
དྲི་བ་སོ་གཅིག་པ། ཕམ་པ་གཅིག་བྱུང་ཡང་གཞན་མི་གཏོང་བའི་སྒྲུབ་བྱེད་དུ་
བཞིར་ཕྱེ་བ་དགོས་མེད་བཀོད་པ་ནི་ལྟར་སྣང་སྟེ། གནོད་བྱ་གཅིག་ལ་གནོད་བྱེད་གཙོ་བོ་
བཞི་ཡོད་པར་སྟོན་པའི་ཕྱིར་རོ། །ཞེས་གསུངས།
ལན་དུ། འདི་ནི་རྡོར་གསུང་ལས། ཕམ་པ་བཞི་ནི་བུ་ལོན་ནོར་ཅན་བཞིན་ནོ་
ཞེས་པ་ལ་དོགས་པ་བསུས་པ་ཡིན་ལ། དེ་ཡང་ཉི་སྣང་ལས། འདིར་རྗེ་ལོ་ཆེན་གྱི་
མཆན་བུར་ཕམ་པ་གཅིག་བྱུང་ཡང་ལྷག་མ་གསུམ་མི་གཏོང་སྟེ། གལ་ཏེ་གཅིག་ཉམས་
པས་གསུམ་པོ་གཏོང་ན་བཞིར་ཕྱེ་སྟེ་གསུངས་པ་ལ་དགོས་པ་མེད། ཅེས་གསུངས་པ་འདི་
ལ་གཟས་པར་སྣང་ལ། རྗེ་ལོ་ཆེན་གྱི་གསུང་འདི་ཡང་རྗེ་ཆོས་གྲགས་ཀྱིས་ཞྭ་དམར་བའི་
དགོངས་གཅིག་གསལ་བྱེད་ལས་ཚུར་དྲངས་པར་མངོན། རྗེ་ཞྭ་དམར་གྱི་དགོངས་གཅིག་
གསལ་བྱེད་དུ་འདི་ལྟར་བཀོད་འདུག་སྟེ། འདིར་རྗེ་ལོ་ཆེན་གྱི་མཆན་བུར། ཕམ་པ་བཞི་
གང་རུང་གཅིག་བྱུང་ཡང་། གཞན་གསུམ་མི་གཏོང་སྟེ། རྩ་བ་བཞི་མིའི་ཡན་ལག་བཞི་
ལ་སོགས་པ་དང་འདྲ་བ་གཅིག་ཆད་ཀྱང་གཞན་ཡོད་པ་ལྟ་བུའོ། །གལ་ཏེ་གཅིག་ཤོར་བས་
གསུམ་ཉམས་ན། རྩ་བ་བཞི་གཅིག་ཏུ་འདོད་དགོས་ལ། དེ་ལྟར་ལུང་རིགས་ཀྱིས་མི་
འགྲུབ་བོ། །ཞེས་སོགས་བཤད་དོ། །ཞེས་གསལ་པོར་བཀོད་འདུག་པ་འདི་རེད། རྗེ་
ལོ་ཆེན་ནི་ལོ་ཆེན་བསོད་ནམས་རྒྱ་མཚོ་ཡིན་པར་ངེས་ལ། དགོངས་གཅིག་ལ་འཆད་ཉན་
111



དྲིས་ལན་དོན་གཅིག་མ།
ལན་མང་མཛད་ཚུལ་རྣམ་ཐར་ནང་གསལ། གལ་ཏེ་གནོད་བྱ་གཅིག་པུ་དེ་གནོད་བྱེད་གང་
གིས་གནོད་ཀྱང་ཁྱད་པར་མེད་པར་གནོད་པར་འགྱུར་བས། གཅིག་ཤོར་ཀུན་ཉམས་འདི་
འཐད་ལྡན་ཡིན་ན། སྲོག་གཅད་པར་གྱུར་ན། བརྫུན་བཤད་པར་ཐལ། མི་ཚངས་པར་
སྤྱད་པར་ཐལ། མ་བྱིན་པར་ལེན་པར་ཡང་ཐལ་ལོ། །དེས་ན་སྤང་བྱ་ཡང་གཅིག་ཏུ་གྱུར་
པས། གཉེན་པོ་ཡང་གཅིག་གིས་འཐུས་པར་འགྱུར་ཏེ་བཞི་མི་དགོས་པའི་ཕྱིར། བཞི་
དགོས་ན་དོ་སྙོམས་མིན་པར་ཐལ་ཏེ། ཆོས་ཕུང་རྣམས་ཉོན་མོངས་ཀྱི་གྲངས་ལྟར་གཉེན་
པོར་བསྟན་པར་གསུངས་པ་ཡང་མི་འཐད་པར་འགྱུར། ཡང་མི་ཚངས་སྤྱོད་སྤངས་པས་
སྲོག་གཅོད་སྤང་བར་ཐལ་ལོ། །ཡང་ལྟུང་བ་འབྱུང་བའི་སྒོ་བཞི་ལས་གང་རུང་ཞིག་མ་བྱུང་
ནའང་། ལྟུང་བ་འབྱུང་བ་བཞིན་གཅིག་ལ་གནོད་བྱེད་བཞི་ཡིན་ནོ་ཟེར་ན་མི་འཐད། ལྟུང་
བ་འབྱུང་བའི་སྒོ་གང་རུང་ཉམས་ཀྱང་ལྟུང་བ་འབྱུང་བ་བཞིན། འདིར་གང་རུང་ཉམས་ཀྱང་
ཕམ་པ་འབྱུང་བ་འདྲ་བའི་ཆ་ཡོད་ནའང་། འདིར་སྲོག་གཅོད་ཀྱི་ཕམ་པ་བྱུང་ཡང་གཞན་
རྣམས་མ་ཕམ་པའི་ཕྱིར། བུ་ལོན་ནོར་ཅན་གྱི་དཔེ་འདི་བསྟན་པ་ཡིན་ལ། སྲོག་བཅད་
པས་གཞན་ཡང་ཕམ་ན་འདུལ་བ་ལས་རྩ་བར་བཞག་པ་དང་འགལ་ཏེ། རྩ་བ་མ་ཡིན་པར་
ཐལ། ཡན་ལག་ཡིན་པའི་ཕྱིར། རྩ་བ་བཞི་ནི་རྩ་བ་བཞི་མ་ཡིན་པར་ཐལ། རྩ་བ་
གཅིག་ཡིན་པའི་ཕྱིར་ཏེ་གཅིག་ཉམས་ན་ཀུན་ཉམས་པའི་ཕྱིར། ཡང་ན་གོ་ལྡོག་ནས་བཤད་
ན། སྲོག་གཅོད་སྤངས་པས་བརྫུན་སྤངས་པར་ཐལ། ཚངས་པར་སྤྱད་པར་ཐལ། མ་
བྱིན་པ་མ་བླངས་པར་ཐལ། དགེ་བྱ་གཅིག་ལ་དགེ་བྱེད་བཞིར་བཞག་པས་སོ། །དཔེར་
ན་རླུང་གི་སྨན་བཟས་པས། བད་མཁྲིས་རྐྱང་ལྡན་འདུས་པ་ཀུན་ལ་ཕན་ཏེ། ནད་ཡིན་
112



དམ་ཆོས་དགོངས་གཅིག་གི་མཛེས་རྒྱན།
པའི་ཕྱིར། ཕན་བྱ་གཅིག་ལ་ཕན་བྱེད་བཞིར་བཞག་པ་བཞིན་ནོ། །གལ་ཏེ་རླུང་གི་སྨན་
གྱིས་རླུང་ལས་གཞན་ལ་མ་ཕན་ན། ཕན་བྱ་གཅིག་ལ་ཕན་བྱེད་བཞིར་བཞག་པ་མི་འཐད་
པར་ཐལ། ཡང་ན་རླུང་ནད་ན་ན་གཞན་རྣམས་ཀྱང་ན་བར་ཐལ། ནད་ཡིན་པའི་ཕྱིར་ཏེ།
ན་བྱ་གཅིག་ལས་མེད་པའི་ཕྱིར། གལ་ཏེ་རླུང་ནད་ན་ཚེ། བད་མཁྲིས་སོགས་མི་ན་ན་རྩ་
བའི་འདོད་པ་ཉམས་པའི་ཕྱིར་རོ། །དེའི་ཕྱིར་ལྟར་སྣང་ལ་མ་ཞེན་ན་ལེགས་སོ།།
དྲི་བ་སོ་གཉིས་པ། དགེ་རྩ་ཆད་པས་སྡོམ་པ་ངེས་པར་དུ་གཏོང་བ་བདེན་དུ་
ཆུག གཞན་གསུམ་གྱིས་སྐྱེ་གནས་གཉིས་ཀའི་བར་ཆད་མི་བྱེད་དེ། འདུལ་བ་ཐེག་
ཆེན་ཉིད་དུ་བཞེད་པ་དང་། གཙོ་བོ་ཡིད་ཀྱི་གསུམ་སྤོང་བ་ཡིན་པའི་ཕྱིར། ལྷག་པར་ཉི་
ཤུ་མ་ལོན་པས་གཏོང་བ་ནི་བཞད་གད་ཀྱི་གནས་ཏེ། ཤི་བས་མ་གཏང་ཀྱང་སྐྱེ་བས་གཏོང་
བའི་ཕྱིར་རོ། །ཞེས་གསུངས།
，，
ལན་དུ། འདི་ནི་རྡོར་གསུང་སྔ་མའི་འཕྲོས་ཡིན་ཏེ། རྡོར་གསུང་གི་དགོངས་
པ་ནི། གཏོང་བའི་རྒྱུར་བཞེད་པ་དེ་དག་གིས་ཀྱང་མི་གཏོང་བའང་ཡོད་པར་བཞེད་པ་ལས།
གཏོང་བའི་རྒྱུ་དེ་དག་གིས་གཏན་ནས་མི་གཏོང་ཞེས་མ་གསུངས་པ་དེ། སྤྱིར་གོ་བར་བྱས་
ནས་དཔྱད་ན། འདུལ་བ་ལུང་ལས་གསུངས་པའི་གཏོང་བའི་མུ་བཞི་ལ་དཔྱད་ན། ཕུལ་
ཉམས་གཉིས་ལྡན་དེ་ལས་གཞན་གྱིས་མི་གཏོང་བ་འགྲེལ་བ་ཀུན་ལས་གསུངས་ལ། མངོན་
པ་མཛོད་ལས།
113



དྲིས་ལན་དོན་གཅིག་མ།
བསླབ་པ་ཕུལ་དང་ཤི་འཕོས་དང་། །རྩ་བ་ཆད་དང་མཚན་འདས་དང་། །
མཚན་གཉིས་ཅིག་ཅར་བྱུང་བ་ན། །སོ་སོར་ཐར་པའི་སྡོམ་པ་གཏོང་། །
ཞེས་དང་། ཡང་འདུལ་ལུང་ལས། མཚན་ལན་གསུམ་བྱུང་བ། ཉི་ཤུ་མ་
ལོན་པ་བསྙེན་པར་རྫོགས་པ། དམ་པའི་ཆོས་ནུབ་པ། རྩ་ལྟུང་བྱུང་བ་དང་བཞིར་གསུངས་
ཡོད་པ་ཡིན་པས། འདི་ལ་འདུལ་འཛིན་སྔ་མ་ཚོས་གཏོང་དང་མི་གཏོང་ཐད་བཞེད་པ་ཅུང་
ཟད་མི་འདྲ་བར་མཆིས་ཤིང་། འདི་ཡང་སྤྱི་དང་བྱེ་བྲག་གཉིས་སུ་ཕྱེས་ན་གོ་བདེ་བ་ཡིན་ཏེ།
སྤྱིར་སོ་ཐར་ཐུན་མོང་གི་བཞེད་པ་ལྟར་ན། གཏོང་བའི་རྒྱུ་ཡིན་ཏེ། གཏོང་བའི་རྒྱུར་བཞག་
པའི་ཕྱིར། ལུང་དང་རིགས་པས་གྲུབ་པའི་ཕྱིར། དེར་ཐལ། སོ་ཐར་གྱི་གཞུང་འགྲེལ་
རྣམས་སུ་ཡོངས་སུ་གྲགས་ཤིང་གྲུབ་པའི་ཕྱིར། བྱེ་བྲག་ལའང་གཉིས་ཏེ། དང་པོ་ནི་
རྡོར་གསུང་འདིའི་དགོངས་པ་ལྟར་ན། གཏོང་བའི་རྒྱུ་དེ་དག་ལས་མི་གཏོང་བ་ཡང་ཡོད་
པ་ཡིན་ཏེ། ཕུལ་ལ་མ་ཉམས་སོགས་དང་། ཤི་འཕོས་པས་མི་གཏོང་སྟེ། གོང་དུ་ཞུས་
ཟིན་པ་དང་། ཆོས་ནུབ་པས་མི་གཏོང་སྟེ། གསར་སྐྱེ་མེད་པ་ལས་སྐྱེས་པ་མི་གཏོང་བའི་
ཚུལ། དབྱིག་གཉེན་གྱིས་བཞེད་པས་གྲུབ་ཡོད་པ་དང་། མཚན་འདས་ཀྱིས་གཏོང་མི་
གཏོང་མུ་གཉིས་སུ་ཇོ་བོའི་བཞེད་པས་གྲུབ། མཚན་གཉིས་ཀྱིས་གཏོང་བ་ནི་བསོད་ནམས་
མ་བསགས་པ་ཡིན་མོད། རྩད་ནས་གཏོང་བར་མི་བཞེད་དེ། ཡིད་ཀྱི་གསུམ་སྤོང་
དགོས་པར་གྲུབ་ཡོད། ཉི་ཤུ་མ་ལོན་པ་དེ་གཏོང་མི་གཏོང་ཡང་གཙོ་བོར་ངེས་འབྱུང་ལ་རག་
ལས་པས། མཐའ་གཅིག་ཏུ་མ་བཞག་པ་འགྲེལ་བ་རྣམས་སུ་གསལ་ལོ། །ཁྱེད་ཀྱིས་ཤི་
བས་མ་བཏང་བ་རྒྱུ་མཚན་དུ་བྱས་ཏེ། གསར་སྐྱེས་ཉི་ཤུ་མ་ལོན་པས་གཏོང་བར་མི་འཐད་
114



དམ་ཆོས་དགོངས་གཅིག་གི་མཛེས་རྒྱན།
པར་བརྗོད་པ་ནི་བཞད་གད་ཀྱི་གནས་ཏེ། ཤི་བས་མི་གཏོང་བ་ནི་གོམས་ཤིང་འདྲིས་པ་ལས་
བྱུང་བར་གོང་དུ་བཤད་ཟིན་ལ། ཁྱེད་ལྟར་ན་ཉི་ཤུ་མ་ལོན་པ་དེ་རྣམས་ཀྱིས་སྡོམ་པ་ནི་མི་
གཏོང་བ་ནི། གོམས་ཤིང་འདྲིས་ལས་བྱུང་བར་གོང་དུ་བཤད་ཟིན་ལ། ཁྱེད་ལྟར་ན་ཉི་ཤུ་
མ་ལོན་པ་དེ་རྣམས་ཀྱིས་སྡོམ་པ་མི་གཏོང་བར་ཐལ་ཏེ། ཚེ་སྔ་མ་དགེ་སློང་ཡིན་པའི་ཕྱིར།
ཤི་འཕོས་ནས་མ་བཏང་བའི་སྡོམ་པ་ཡོད་པའི་ཕྱིར། སྒྲུབ་བྱེད་དེའི་ཕྱིར། གཉིས་པ་ནི།
ཤི་འཕོས་པས་མི་གཏོང་བ་གོང་གསལ་དང་གླེང་གཞིས་གསལ་བ་ལྟར་གོམས་པ་དག་ལ་གོ་
དགོས་པ་ལས། མ་གོམས་པ་དང་། མ་སྦྱང་བ་ཀུན་གྱིས་མི་གཏོང་ཟེར་བ་མིན། ཆོས་
ནུབ་ཀྱིས་མི་གཏོང་བ་ཡང་གང་ཟག་གོམས་ཤིང་བརྟན་པ་དག་ལ་གོ་དགོས་པ་ལས། སོ་
ཐར་ནོད་ཙམ་དང་ཆོས་གོས་གྱོན་ཙམ་ལ་ཟེར་བ་མིན་ཏེ། དཔེར་ན་རིག་གནས་གསར་བརྗེའི་
སྐབས་ཀྱི་དགེ་སྦྱོང་དག་བཞིན་ནོ། །མཚན་གཉིས་ཅིག་ཅར་སོགས་སྤྱིར་བཏང་གི་དབང་
དུ་བཏང་བ་ཡིན་ཏེ། བསོད་ནམས་མ་བསགས་པའི་རྟེན་དུ་གྲགས་པ་ཡིན་ལ་དམིགས་བསལ་
དུ་གང་ཟག་སོ་སོའི་བསམ་དབང་གི་ངོས་ནས་མི་གཏོང་བའང་ཡོད་དེ། ངེས་འབྱུང་གི་
བསམ་པ་དེ་སེམས་ལ་སྐྱེ་དགོས་པའི་ཕྱིར། དཔེར་ན་མཛེས་པའི་རྟེན་ལས་མི་སྡུག་པའི་
རྟེན་ལ་མི་སྐྱེ་བར་གསུངས་མོད། བ་གླང་བདག་དང་སྒུར་ཆུང་སོགས་མི་མཛེས་པའི་རྟེན་
ལས་དགྲ་བཅོམ་པ་ཐོབ་པ་བཞིན་ནོ། །འདུལ་བ་ཐེག་ཆེན་ཡིན་ཀྱང་གང་ཟག་ཐེག་ཆེན་མེད་
ན། ཐེག་ཆེན་གྱི་གོ་མི་ཆོད་པ་ཡིན་ཏེ། བོད་ཀྱི་མི་ནི་ཐེག་ཆེན་གྱི་རིགས་ཡིན་ཀྱང་།
རང་དོན་ཁོ་ན་གཉེར་ན་ཐེག་ཆེན་གྱི་རིགས་ཡིན་པས་མི་ཕན་པ་བཞིན་ནོ། །དེའི་ཕྱིར་སྐབས་
ཐོབ་ཀྱི་གོ་བ་མ་ནོར་ན། འགལ་བ་འདུ་བའི་རྣམ་རྟོག་དག་ངལ་གསོ་བར་འགྱུར་རོ།།
115



དྲིས་ལན་དོན་གཅིག་མ།
དྲི་བ་སོ་གསུམ་པ། ཤི་འཕོས་ཆོས་ནུབ་ཀྱིས་མི་གཏོང་བ་ནི་རང་བཞེད་ཡིན་
ཅིང་བསྙེན་གནས་ཁས་བླངས་ཀྱི་འཕེན་པ་རྫོགས་ཕྱིར་ལྷག་མར་ལུས་བྱ་མེད་པས་དེ་དག་གིས་
ཕྱེད་གཏོང་ཟེར་བ་ནི་འཆལ་གཏམ་ཙམ་མོ། །ཞེས་གསུངས།
ལན་དུ། འདིར་རྡོར་གསུང་སྔ་མ་དེའི་འགྲེལ་བའི་འཕྲོས་ལ་རྣམ་རྟོག་ཤར་བ་
ཞིག་ཡིན་འདུག ཤི་འཕོས་ཆོས་ནུབ་ཀྱིས་མི་གཏོང་བ་ནི་རང་བཞེད་ཡིན་པ་ནི་ཆེས་བདེན།
རྡོར་གསུང་གི་རྩ་བ་དང་སྡོམ་ཚིག་ཚང་མར་འང་གི་སྒྲ་ཞིག་བསྣན་ཡོད་པ་ལ། གོ་བ་ཅུང་
ཟད་ཅིག་ཆགས་ཐུབ་ན། བཞེད་པའི་དགོངས་པ་གང་ཡིན་ལམ་སེང་རྟོགས་ཐུབ་སྟེ། ཡང་
ནས་ཡང་དུ་ཞེས་པའི་དོན་མིན་པ་ནི་མཁྱེན་གསལ་རེད། རྒྱན་སྡུད་ཀྱི་སྒྲ་ལས་འདི་ནི་སྡུད་
སྒྲ་ཡིན་པས་ཤེས་ལ། གོང་ཞུས་བཞིན་གང་ཟག་གི་བསླབ་སྡོམ་དྲན་ཤེས་ལྡན་པ་གོམས་
པ་རབ་དང་ལྡན་ན། མི་གཏོང་བར་གསུངས་པ་ལས། བསྟན་པར་ཞུགས་ཙམ་དང་།
མིང་ཙམ་དང་། རྟགས་ཙམ་གྱིས་སྡོམ་གཟུགས་མི་གཏོང་བར་གསུངས་པ་མ་ཡིན་པ་བཞིན་
དུ། འདིར་ཡང་བསྙེན་གནས་ལ་དེ་ལྟར་གོ་དགོས། སྤྱིར་ཡང་ཡིག་ཆའི་ཐོག་ཏུ་འདུལ་
བའི་ལུགས་ཀྱི་བསྙེན་གནས་དང༌། ཐེག་ཆེན་ལུགས་ཀྱི་བསྙེན་གནས་ཞེས། སོ་སོར་
བྲིས་པ་མཐོང་རྒྱུ་ཡོད་པས་ཐ་དད་དུ་བཞག་ཡོད་པ་གསལ་ལ། འདིར་འདུལ་བ་ཐེག་ཆེན་
དུ་བཞེད་པས་བསྙེན་གནས་ཐེག་ཆེན་དུ་གྲུབ་མོད། བསྙེན་གནས་ཉིན་ཞག་ཕྲུགས་གཅིག་
གི་སྡོམ་པ་ཡིན་ནམ། བསྙེན་གནས་བླངས་ནས་མ་ཤིའི་བར་གྱི་སྡོམ་པ་ཡིན། སྔ་མ་
ཡིན་པ་བདེན་ན་ཤི་འཕོས་ཆོས་ནུབ་ཀྱི་སྡོམ་པ་དང་མ་འབྲེལ་བར་ཐལ་བས་བསྒྲུབ་བྱ་དང་
116



དམ་ཆོས་དགོངས་གཅིག་གི་མཛེས་རྒྱན།
སྒྲུབ་བྱེད་མ་འབྲེལ། ཕྱི་མ་ལྟར་ཡིན་པ་བདེན་ན། གཞུང་དུ་དེ་རིང་ནས་སང་ཉིན་ཉི་མ་
མ་ཤར་གྱི་བར་ཞེས་དམ་བཅའ་བ་དང་འགལ་བའི་ཕྱིར། དེའི་ཕྱིར་བསྙེན་གནས་དེ་ཉིད་
ཐེག་ཆེན་དུ་གྲུབ་ནའང་གང་ཟག་གིས་ཉམས་སུ་བླང་དུས་ཐེག་ཆེན་གྱི་རྩིས་མ་ཟིན་ན་ཐེག་ཆེན་
གྱི་ནུས་པ་མི་ཐོན་པས་ཡིན་ཏེ། དཔེར་ན་མེ་མདའ་རབ་འབར་ལ་མེ་རབ་འབར་དགོས་
ཟེར་བ་བཞིན་ནོ། །འོ་ན་བསྙེན་གནས་ཀྱི་སྡོམ་པ་བླང་དུས་ངག་ཏུ་སང་ཉི་མ་མ་ཤར་བར་
ཟེར་བཞིན་དུ་སེམས་ལ་མ་ཤི་བར་ཞེས་བསྒོམ་དགོས་པར་འདོད་ན། དེ་ནི་རྣམ་པར་འཁྱམས་
པའི་འཆལ་གཏམ་ཁོ་ནར་ཐལ་ལོ། །འདིར་མངོན་གྱུར་དེ་གཏོང་། ས་བོན་བག་ཆགས་
ནི་མི་གཏོང་བས་ན་ཕྱེད་གཏོང་ཞེས་པ་འདི་བྱུང་བ་ཡིན་ལ་མངོན་གྱུར་དེ་གཏོང་བ་ཡིན་ཏེ། ཉིན་
ཞག་ཕྲུགས་ཀྱི་སྡོམ་པ་བླངས་པའི་ཕྱིར། ཟླ་བ་དང་པོ་དང་ཚེ་གཅིག་ལ་བླང་བ་མིན་པས་
སོ། །ས་བོན་དང་བག་ཆགས་ནི་མི་གཏོང་བ་ཡིན་ཏེ། ཟླ་བ་བྱུང་ངོ་ཅོག་གི་ཉ་སྟོང་
ཚེས་བརྒྱད་སོགས་ལ་བསྲུང་བའི་དམ་བཅའ་བ་གོང་ནས་གོང་དུ་ཡོད་པའི་ཕྱིར་ཏེ། དགའ་
བ་དང་མོས་པ། སྤྲོ་བ་བཅས་པས་སོ། །དེ་བས་ན་འབྲུག་པ་ཀུན་ལེགས་ཀྱིས་གང་
ཟག་ལ་དྲིས་ཞེས་པ་ལྟར་ལགས་སོ།།
--
-
-
=
དྲི་བ་སོ་བཞི་བ། བཅས་རང་ངོ་བོ་མི་དགེ་བ་ཡིན་པ་བདེན་དུ་ཆུག བཅས་
རང་ཕན་ཚུན་མ་ཁྱབ་སྟེ། དཔེར་ན་བརྣབ་སེམས་ཙམ་ལ་བཅས་པ་མེད་པ་གང་ཞིག ཤམ་
ཐབས་རིང་ཐུང་བྱས་པ་རང་བཞིན་གང་ཡང་མ་ཡིན་པའི་ཕྱིར་རོ། །ཞེས་གསུངས།
117



དྲིས་ལན་དོན་གཅིག་མ།
ལན་དུ། འདི་ནི་རྡོར་གསུང་ལས། བཅས་པ་དང་རང་བཞིན་ཁ་ན་མ་ཐོ་བ་
གཅིག་པ་ཡིན་གསུངས་པ་ལ་གཟས་པར་སྣང་སྟེ། རང་ཅག་གི་སྟོན་པས་ཆོས་ཐམས་
ཅད་ཀྱི་གཤིས་བབས་ཐུགས་སུ་ཆུད་ཅིང་། དེ་ཉིད་མ་རྟོགས་པར་ཐུགས་རྗེས་སུ་བརྩེ་བས་
བླང་དོར་གྱི་ཚུལ་རྣམས་བསྟན་པ་ཡིན་ལ། ཆོས་བསྟན་པའི་ཡུལ་ཡང་རྒྱ་གར་གྱི་ཡུལ་
དབུས་ཀྱི་གྲོང་ཁྱེར་ཆེན་པོ་དྲུག་གི་མི་རྣམས་ལ་གསུངས། དེ་ཡང་རྟེན་འབྱུང་གི་གཤིས་
བབས་དང་མཐུན་ཞིང་། སྐབས་དེའི་ཡུལ་དང་དུས་དང་གང་ཟག་གི་བསམ་པ་དང་འཚམས་
པར་གསུངས་པར་མཁས་པ་ཐམས་ཅད་ཀྱང་ཞལ་འཆམ་ཡོད། རང་བཞིན་གྱི་ཁ་ན་མ་ཐོ་
བ་དེ་དག་སྤོང་བའི་ཆེད་དུ་སློབ་མ་ཚོར་བཅས་པའི་ཁ་ན་མ་ཐོ་བ་དེ་བསྟན་པ་ལས་ལོགས་སུ་གྱུར་
པ་ཞིག་གསུངས་མེད་པས། རྒྱུ་མཚན་དེ་ལྟར་ཡིན་སྟབས། སྔགས་པ་ཁྱིམ་པས་
རྟགས་དང་ཆོ་ག་སྤང་། །ལྷག་མ་རྣམས་ནི་ཉམས་སུ་བླང་བར་བྱ། །ཞེས་དཔུང་བཟང་
དུ་གསུངས་ཡོད་པ་རེད་ལ། གནད་དེ་ལ་དགོངས་ནས།
རྒྱན་གྱིས་བརྒྱན་བཞིན་དུ་ནི་ཆོས་སྤྱོད་ཅིང་། །དུལ་ཞིང་ཡང་དག་སྡོམ་
ལྡན་ཚངས་པར་སྤྱོད། །འབྱུང་པོ་ཀུན་ལ་ཆད་པ་སྤང་བ་ནི། །དགེ་
སློང་དགེ་སྦྱོང་དེ་ཡིན་བྲམ་ཟེའང་དེ།།
ཞེས་གསུངས་པ་མ་ཡིན་ནམ། གཞན་དུ་སྔགས་པ་ཁྱིམ་པས་རྟགས་དང་ཆོ་ག་
ཙམ་མ་གཏོགས་དགེ་སློང་གི་དགག་སྒྲུབ་ཀུན་བྱེད་པར་ག་ལ་རུང་། ཁྱིམ་པ་རྒྱན་ཅན་དེ།
ཡང་དག་གི་སྡོམ་ལྡན་དང་། ཚངས་པར་སྤྱོད་པ། དགེ་སློང་དང༌། དགེ་སྦྱོང་ཡིན་
པར་ཇི་ལྟར་འཐད། གོང་དུ་མི་ཆོས་བཅུ་དྲུག་དང་ལྷ་ཆོས་གནད་གཅིག་པ་གསུངས་ཤིང་
1 18



དམ་ཆོས་དགོངས་གཅིག་གི་མཛེས་རྒྱན།
ཡིད་ཀྱི་གསུམ་གཙོ་བོར་སྤོང་བ་བཅས་རང་གཅིག་པ་ཡིན་པས་བརྣབ་སེམས་ཀྱང་དེར་འདུ་སྟེ།
འདོད་ཆགས་ཡིན་པའི་ཕྱིར། ཤམ་ཐབས་རིང་ཐུང་ཡང་རང་བཞིན་གྱི་ཁ་ན་མ་ཐོ་བ་ཡིན་
སྟབས་བཅས་པ་ཡིན་ཏེ། ཇི་སྐད་དུ། །
མཆོར་མ་མནའ་མའི་གཟུགས་བརྙན་བཞིན་དུ་བྱས། །ཁྱིམ་པས་སྨད་
པའི་ཤམ་ཐབས་མཐོ་བར་མཛད། །ཆུ་ལ་བརྒལ་ཞིང་ཅོ་འདྲི་བྱས་པ་
ན། །མཐང་གོས་ལོང་བུའི་གོང་དུ་ཕབ་པར་མཛོད།།
ཅེས་བྱུང་བས་ཀྱང་ཤེས་ཐུབ་སྟེ། སངས་རྒྱས་རང་གི་ངོས་ལ་དྲུག་སྡེ་སོགས་
ཀྱིས་ཤམ་ཐབས་པུས་མོའི་གོང་དུ་ཡར་བརྗེས་པ་དང་། རྙིང་པའི་བར་དུ་མར་ཕབ་པ་གཉིས་
ལ་ཁྱད་ཡོད་པའི་ཚོད་མི་འདུག་ཀྱང་། མཉན་ཡོད་ཀྱི་ཁྱིམ་པ་ཕོ་མོ་རྣམས་ཀྱི་ངོར། དེ་
དག་གི་སྣང་བ་དང་མཐུན་པའི་ཤམ་ཐབས་མཐོ་དམན་གྱི་ཚད་ཅིག་མཛད་པ་ཡིན། ཞེས་ཀླུ་
དགོངས་སུ་གསུངས་པས་གྲུབ་ལ། འདུལ་བ་ཡུལ་དུས་དང་བསྟུན་དགོས་ཞེས་འདུལ་
འཛིན་ཀུན་གྱིས་གསུངས་པའང་དོན་འདི་ལས་མ་འདས། དེ་མཚུངས་སུ་ཞི་བ་ལྷས་སྤྱོད་
འཇུག་ཏུ། འཇིག་རྟེན་མ་དད་གྱུར་པ་ཀུན། །མཐོང་དང་དྲིས་ནས་སྤང་བར་བྱ། །ཞེས་
གསུངས་པའང་བཅས་རང་གཅིག་པ་ལ་དགོངས་པ་ཡིན་ནོ།།
དྲི་བ་སོ་ལྔ་པ། སངས་རྒྱས་ཀྱིས་མྱོང་བའི་ལས་དེ་ངེས་དོན་ཡིན་ན།
པ་མ་སྤང་པའི་སངས་རྒྱས་སུ་འགྱུར་རོ། །ཞེས་གསུངས།
སྒྲིབ་
119



དྲིས་ལན་དོན་གཅིག་མ།
-----
-
ལན་དུ། འདི་ནི་རྡོར་གསུང་ལས། སྤྱིར་བཀག་པ་ཐམས་ཅད་ཡེ་བཀག་
དང་། གནང་བ་ཐམས་ཅད་ཡེ་གནང་ཡིན་པར་གསུངས་པ་ལས་འཕྲོས་པ་ཡིན་ལ། དགོངས་
འགྲེལ་ཉི་སྣང་ལས། ས་པན་གྱིས་སྡོམ་གསུམ་རབ་དབྱེ་ཡེ་བཀག་ཡེ་གནང་ལ་དགག་པ་
མཛད་པའི་ལན་ལས་འཕྲོས་པ་ཡིན་ཏེ། སྡོམ་གསུམ་རབ་དབྱེ་ལས། །
དཀར་ནག་ཟང་ཐལ་ཞེས་བྱ་བའི། །ཆོས་སྐད་ངོ་མཚར་ཆེ་བར་གྲགས། །
དེ་དག་གིས་ནི་དྲང་དོན་ལ། །ངེས་པའི་དོན་དུ་འཁྲུལ་བར་སྣང་། །
ཞེས་གསུངས་པ་ལ། ཉི་སྣང་ལས། ཁྱེད་ཀྱི་འདོད་པར་སྟོན་པ་སྤྲུལ་སྐུ་ལ་
སྨིན་པའི་ལས་དེ་ཚུལ་སྟོན་དྲང་དོན། གཞན་རྣམས་ཀྱིས་ལས་མྱོང་བ་དེ་ངེས་དོན་རྟག་
བརྟན་ཞིག་ཏུ་འགྱུར་མོད། ཅེས་གསུངས་ནས་རྩོད་པ་མཛད་པ་དེ་ལ་གཟས་པར་སྣང་། རང་
རེའི་སྟོན་པའི་སྐུ་ཚེ་འདིའི་རྣམ་ཐར་ནང་དུ་སྒྲ་མཐར་འཁྱམས་པ་དང་། རྟ་ཆས་རུལ་པོ་གསོལ་
བ། བུད་མེད་ཀྱིས་སྐུར་འདེབས་བྱུང་བ། དབུ་བསྙུང་བ། ཞབས་ལ་སེང་ལྡེང་གི་ཚེར་
མ་ཟུག་པ། སྐྱོགས་ཕོག་པ། སྐུ་བསྐྲུན་པ་སོགས་ཀྱི་འོ་བརྒྱལ་རྣམས་མྱོང་བར་འདུལ་
མདོ་དང་། ཐེག་ཆེན་ཐམས་ཅད་ཞལ་མཐུན་པར་ལས་ཀྱི་རྣམ་པར་སྨིན་པའི་ལྷག་མ་མྱོང་
བར་གསུངས་ལ། དཀོན་བརྩེགས་གསང་ཐབས་ལས་ཚུལ་བསྟན་ཡིན་པར་གསུངས་ཡོད་
པས། རྗེས་འབྲང་གི་བཞེད་ཚུལ་དེ་ལྟར་གྱེས་ཡོད། དོན་དུ་ཚུལ་བསྟན་གྱི་གོ་དོན་ནི།
རྒྱུ་མེད་བཞིན་དུ་མྱོང་ཚུལ་བསྟན་པ་མ་ཡིན་པར། མྱོང་བ་དེ་ནི་ངེས་དོན་ཡིན་ཏེ། དེ་
དངོས་སུ་མྱོང་བའི་ཕྱིར། སོ་སྐྱེས་མྱོང་བ་ལྟར་གྱི་ཚོར་བ་རང་མཚན་པ་མེད་པའི་ཆ་ནས་
ཚུལ་བསྟན་ཞེས་པ་ཡིན། དེར་མ་ཟད་འདུལ་མདོ་དང་ཐེག་ཆེན་དང་། ཐེག་ཆེན་ནང་
120



དམ་ཆོས་དགོངས་གཅིག་གི་མཛེས་རྒྱན།
གསེས། སྔགས་ཀྱི་ནང་གསེས་སོགས་ལ་བཞེད་ཚུལ་མི་འདྲ་བས། དགོངས་པ་འཚོལ་
རྒྱུ་ལས་འགལ་བར་བཟུང་མི་རུང་བ་ཡིན་པས། སངས་རྒྱས་ལ་དཀའ་དུབ་དེ་དག་མྱོང་བ་
ནི། དྲང་ངེས་གང་དུ་བཞག་ཀྱང་ལས་ཀྱི་རྣམ་སྨིན་ལྷག་མ་ཡིན་པར་ཡང་ཞལ་མཐུན་པས།
ལས་ཀྱི་ལྷག་མ་ཡིན་པར་ཁས་བླངས་ཟིན་པས། དྲང་དོན་ཡིན་ན་ལེགས་རྒྱུ་དང་། ངེས་
དོན་ཡིན་ན་ཉེས་རྒྱུ་ཡང་མེད་པ་ཡིན་པ་འདི་རེད། འདུལ་བ་ལྟར་ན་ངེས་དོན་དུ་འཐད་པ་
ཡིན་ཏེ། སངས་རྒྱས་འདི་ཉིད་རྒྱལ་བུ་དོན་གྲུབ་སྲིད་པ་ཐ་མ་བ་ཞིག་སངས་རྒྱས་པར་བཞེད་
པ་ལས། སངས་རྒྱས་པའི་ཚུལ་བསྟན་པར་མི་འདོད་པས་སོ། །སངས་རྒྱས་ཀྱང་ལྷག་
མ་ཡོད་ན་སྨིན་པར་ངེས་ཏེ། ལས་ཀྱི་འབྲས་བུ་ནི་མཐོ་དམན་གང་དུའང་འབྱུང་བའི་ཕྱིར་ཏེ།
དགེ་སློང་སྒྱུར་ཆུང་དགྲ་བཅོམ་པ་ཡིན་ཀྱང་། ལས་ཀྱི་རྣམ་སྨིན་མ་ཁེགས་པར་ཐལ་སྐྱོ་བཞེས་
ནས་གཤེགས་པའི་ཕྱིར། དཔེར་ན་ཕྱུག་པོ་ཆེན་པོར་གྱུར་ཀྱང་བུ་ལོན་ལྷག་མ་ཡོད་ན་གཞལ་
དགོས་པའི་ཕྱིར་རོ། །ཡང་ཐེག་ཆེན་ལྟར་ན་དྲང་དོན་དུ་འཐད་པ་ཡིན་ཏེ། སངས་རྒྱས་
འདི་ཉིད་ད་རེས་རྡོ་རྗེ་གདན་དུ་སངས་རྒྱས་པ་ནི། ཚུལ་བསྟན་ལས་བསྐལ་པ་མང་པོའི་
གོང་ནས་སངས་རྒྱས་ཟིན་པར་བཞེད་པའི་ཕྱིར། ཡང་འདིར་གླེང་བྱ་ནི། ཐེག་པ་ཐུན་མོང་
གི་བཞེད་པ་རྒྱུ་འབྲས་དཀར་ནག་ཟང་ཐལ་གྱི་གཤིས་བབས་བསླུ་མེད་བསྙོན་མེད་འབྱུང་བ་དེ་
ཡིན་པ་ལས། ཐེག་པ་ཆེན་པོའི་བསམ་གྱིས་མི་ཁྱབ་པའི་དགོངས་པ་དང་། སྔགས་ཀྱི་
རིམ་གཉིས་ཀྱི་དགོངས་པ་དང་མ་འབྲེལ་བས། འདུལ་བའི་དགོངས་པ་དེ་འཐད་ལྡན་ཡིན་
པར་གཟུང་ངོ༌། །གཞན་དུ་གླེང་ན་ཉན་ཐོས་ཀྱི་སངས་རྒྱས་དེ་སངས་རྒྱས་མ་ཡིན་པར་ཐལ།
རང་རྒྱལ་གྱི་སངས་རྒྱས་དེ་སངས་རྒྱས་མ་ཡིན་པར་ཐལ། སེམས་ཙམ་པའི་སངས་རྒྱས་
121
-
--， -
-.-



དྲིས་ལན་དོན་གཅིག་མ།
དེ་སངས་རྒྱས་མ་ཡིན་པར་ཐལ། དབུ་མ་པའི་སངས་རྒྱས་དེ་སངས་རྒྱས་མ་ཡིན་པར་ཐལ།
བྱ་རྒྱུད་ཀྱི་སངས་རྒྱས་དེ་སངས་རྒྱས་མ་ཡིན་པར་ཐལ། སྤྱོད་རྒྱུད་ཀྱི་སངས་རྒྱས་དེ་སངས་
རྒྱས་མ་ཡིན་པར་ཐལ། རྣལ་འབྱོར་རྒྱུད་ཀྱི་སངས་རྒྱས་དེ་སངས་རྒྱས་མ་ཡིན་པར་ཐལ།
བླ་མེད་རྒྱུད་ཀྱི་སངས་རྒྱས་དེ་སངས་རྒྱས་མ་ཡིན་པར་ཐལ། དེ་བཞིན་དུ་དེའི་གོང་དུ་རྫོགས་
ཆེན། དེའི་གོང་དུ་ཨ་ཏི། དེའི་གོང་དུ་སྤྱི་ཏི། དེའི་གོང་དུ་ཡང་ཏི། དེའི་གོང་སྙིང་
ཏི་སོགས་ཡོད་ཅིང་། རྣལ་འབྱོར་པ་ཡང་བློ་ཁྱད་ཀྱིས། །གོང་མ་གོང་མ་དག་གིས་
གནོད། ཅེས་པ་ལྟར་གནོད་པ་ཡོད་པའི་ཕྱིར། དེར་བརྟགས་ན་ངའི་སངས་རྒྱས་དེ་ཁྱེད་
ཀྱི་སངས་རྒྱས་མ་ཡིན་ལ། ཁྱེད་ཀྱི་སངས་རྒྱས་དེ་ཁོང་གི་ངོར་སངས་རྒྱས་མ་ཡིན་པར་
ཐལ། འོན་ཏེ་སོ་སོར་ཡིད་ཆེས་ཀྱི་རྒྱུ་ཁུངས་རེ་རེའང་ཡོད། གང་ལྟར་ནང་རིག་ཁྲོད་དུ་
སངས་རྒྱས་ཡིན་པ་ལ་རིམ་པ་མི་འདྲ་བ་དེ་ཙམ་ཞིག་སྣང་བས། སྔ་མ་སྔ་མ་རྣམས་ཕྱི་མ་
ཕྱི་མའི་ངོར་སྒྲིབ་པ་མ་སྤང་བའི་སངས་རྒྱས་སུ་ཐལ་པར་འགྱུར་བར་ཐེ་ཚོམ་མེད་དེ། སློབ་
དཔོན་པད་མ་འབྱུང་གནས་དེ་ཉིད་སངས་རྒྱས་ཤཱཀྱ་ཐུབ་པ་ལས་ལྷག་པའི་ཁྱད་ཆོས་གསུམ་སོགས་
གསུངས་པའང་འཐད་པ་ཡིན་ཏེ། སློབ་དཔོན་གྱིས་རྫོགས་ཆེན་མངོན་སུམ་དུ་བྱས་ཤིང་།
ཤཱཀྱ་ཐུབ་པས་དེ་ལྟར་མ་བྱས་པའི་ཕྱིར། བྱས་ན་ཤཱཀྱ་ཐུབ་པ་རྫོགས་ཆེན་གྱི་སྟོན་པར་ཡིན་
པར་གྲུབ། འདོད་མི་ནུས་ཏེ། རྫོགས་ཆེན་གྱི་ཆོས་གསུངས་མ་མྱོང་ལ། ཤཱཀྱ་ཐུབ་
པ་རང་ཉིད་ལའང་རྫོགས་ཆེན་གྱི་གྲུབ་རྗེས་མ་བྱུང་སྟེ། དགུང་ལོ་བརྒྱད་ཅུར་གཤེགས་པ་
ལས། འཕོ་བ་ཆེན་པོའི་སྐུ་མ་གྲུབ། པུར་ལྕགས་སྒྲོམ་བཞུས་ནས་རིང་བསྲེལ་བུམ་པ་
བརྒྱད་བྱུང་བ་ལས། འཇའ་ལུས་ཆོས་སྐུའི་གོ་འཕང་མ་ཐོབ་པའི་ཕྱིར། སྒྲིབ་པ་མ་
122



དམ་ཆོས་དགོངས་གཅིག་གི་མཛེས་རྒྱན།
སྤངས་པའི་སངས་རྒྱས་ཡིན་ཏེ། རྫོགས་ཆེན་མ་རྟོགས་པའི་ཕྱིར། མ་རྟོགས་པ་ནི་སྤང་
བྱ་སྟེ། སྒྲིབ་པ་ཡིན་པའི་ཕྱིར། དེ་ཡང་ལས་ཡིན་ཏེ་རྫོགས་ཆེན་གྱི་སྣོད་དུ་གྱུར་པའི་
ལས་མ་བསགས་པས་སོ། །དེའི་ཕྱིར་སྐབས་དོན་གྱི་དགོངས་པ་མ་ནོར་བ་ལེན་པར་གལ་
ཆེ་བར་སེམས་སོ།།
དྲི་བ་སོ་དྲུག་པ། བཤགས་པས་སྡིག་པ་འདག་ན། སངས་རྒྱས་ལ་ཚེར་མ་
ཟུག་པར་མི་རིགས་ཏེ། སློབ་པ་ལམ་དུས་ནས་བཤགས་ཐབས་ཤེས་པས་གཉེན་པོའི་སྟོབས་
བསྐྱེད་དེ་བཤགས་ངེས་པའི་ཕྱིར་རོ། །ཞེས་གསུངས།
ལན་དུ། འདི་ནི་རྡོར་གསུང་ལས། ཉམས་པ་ལས་མ་ཐོབ་པ་ཉེས་པ་ཆེ་བར་
བཞེད་པ་ལས་འཕྲོས་པ་ཡིན་ལ། དེ་ཡང་ཉི་སྣང་དུ། གསེར་འོད་ཀྱི་མདོའི་ལུང་དྲངས་
པ་ལ་དམིགས་པ་ཡིན་འདུག་སྟེ། དེ་ལས། །
གང་གིས་བསྐལ་པ་སྟོང་རྣམས་སུ། །ཤིན་ཏུ་མི་བཟད་སྡིག་བགྱིས་
པ། །ལན་གཅིག་རབ་ཏུ་བཤགས་པ་ཡིས། །དེ་དག་ཐམས་ཅད་
བྱང་བར་འགྱུར།།
ཞེས་གསུངས་པས་སོ། །ཁོང་གི་འདི་ནི་དཀར་ནག་ཟང་ཐལ་དང་འགལ་བར་
གཟིགས་ནས། སངས་རྒྱས་ཀྱི་ཞབས་ལ་ཚེར་མ་ཟུག་མི་རིགས་པའི་རྒྱུ་མཚན་འདི་བཀོད་
པར་སྣང་། དཀར་ནག་ཟང་ཐལ་ནི་རྒྱུ་འབྲས་ཀྱི་གཤིས་བབས་ཡིན་གཤིས་སུས་ཀྱང་བསྒྱུར་
123



དྲིས་ལན་དོན་གཅིག་མ།
དུ་མེད་པས། བདེ་བར་འདོད་པ་ཙམ་གྱིས་མི་འགྲིག་པར་བདེ་བའི་རྒྱུ་སྒྲུབ་དགོས་ལ། སྡུག་
བསྔལ་མི་འདོད་པ་ཙམ་གྱིས་མི་འགྲིག་པར་སྡུག་བསྔལ་གྱི་རྒྱུ་སྤོང་དགོས་པའི་ཕྱིར། དེའི་
ཕྱིར་སྔར་བྱས་ལ་འགྱོད་པ་བྱས་པ་ཡང་། ལམ་ནོར་བར་ཤེས་ནས་འགྱོད་པ་སྐྱེས་པ་ལ་ཟེར་
ལ། བཤགས་པ་བྱས་པ་ཡང་ལམ་ནོར་ལ་ཞུགས་པའི་རང་ཉེས་ངོས་ལེན་པ་ལ་ཟེར། སྡོམ་
པ་ནི་ལམ་ནོར་ལ་ཞུགས་པ་དེ་ལས་ལྡོག་དགོས་པར་ཤེས་ནས། དེར་མི་འགྲོ་བ་ཡིན་ཏེ།
དཔེར་ན་ཆུ་རྐ་བསྒྱུར་པ་བཞིན་ནོ། །བཤགས་པ་བྱས་པ་ཙམ་གྱིས་སྔར་བྱས་མི་འདག་སྟེ།
མི་གསོད་ཇག་འགྱེད་ཀྱི་ལས་བྱས་ནས་རང་ཉེས་ངོས་ལེན་བྱས་པས་སྲོག་ཁྲིམས་ལས་མི་ཐར་
བའི་ཕྱིར། སྲོག་ལན་སྲོག་གིས་འཇལ་དགོས་པའི་ཕྱིར། དེའི་ཕྱིར་འགྱོད་པ་མེད་པ་
བཤགས་པས་མི་དག་ཞེས་པའང་། ལམ་ངན་གོམས་ཀྱིས་སླར་དེར་འགྲོ་བས་ཡིན་ནོ། །སྡོམ་
ན་སྔར་བས་ནི་དེས་མི་ལྡོག་སྟེ་བྱས་ཟིན་པའི་ཕྱིར། ཕྱིན་ཆད་དེའི་རྒྱུན་ཆད་པར་འགྱུར་ཏེ་
དེའི་རྒྱུན་སྡོམ་པའམ་བཀག་པའི་ཕྱིར། སྡོམ་པ་གསུམ་དང་སྡོམ་གསུམ་གལ་ཆེ་ཚུལ་ཡང་
དེ་ལྟར་ཡིན་པས། འདུལ་བར་ཆུ་ལོན་དང་ཟམ་པའི་དཔེ་བཞག་པས་ཀྱང་མཚོན་ཐུབ། རྗེ་
འབྲི་གུང་པས། རྒྱུ་སྔོན་དུ་སོང་བའི་འབྲས་བུ་ལ། །སངས་རྒྱས་མཐུ་ཡང་བརྡུགས་
པས་འཇིགས། །ཞེས་གསུངས་པས། འདིར་དགེ་བའི་སེམས་བསྐྱེད་ནས་བཤགས་
སྡོམ་རབ་ཏུ་བྱས་ན། ལས་ངན་གྱི་རྒྱུན་ཆད་པས་སྔར་བྱས་དེ་དག་འཕེལ་མེད་རང་སོར་
གནས་པ་དང་། རྒྱུན་ཆད་པས་རིམ་བཞིན་ཟད་ནས་འདག་འགྲོ་བས་ན། དེ་དག་འདག་
ཅེས་གསུངས་པ་ལས། དེའི་འབྲས་བུ་ཕྱིན་ཆད་སྨིན་མི་དགོས་པའི་དོན་མིན་ནོ། །དགེ་
བ་དེའི་སྟོབས་གོང་ནས་གོང་དུ་བསྐྱེད་པས་སྡིག་པ་ཟིལ་གྱིས་གནོན་པ་ཡང་རང་རྒྱུད་ལ་དགེ་
124



དམ་ཆོས་དགོངས་གཅིག་གི་མཛེས་རྒྱན།
,
*
བ་རྒྱུན་ཆེས་ཆེར་འཕེལ་བས་མི་དགེ་བའི་གོ་ས་ཇེ་ཆུང་ཇེ་ཆུང་སོང་ནས་མཐར་མེད་པར་གྱུར་པས་
ན་སངས་རྒྱས་ཞེས་གསུངས་པ་མ་ཡིན་ནམ། དེ་ཡང་དཔེར་ན་མེའི་དྲོད་རྒྱས་ནས་གངས་
བཞུ་བ་བཞིན་ཏེ། མེ་སྦར་མ་ཐག་ཏུ་གངས་མི་བཞུ་བ་བཞིན། བཤགས་སྡོམ་བྱས་པ་
ཙམ་གྱིས་སྡིག་པ་ཐམས་ཅད་འདག་པ་མ་ཡིན། འོན་ཏེ་མེ་སྦར་མ་ཐག་ཏུ་གངས་ཀྱི་གྲང་
བའི་རེག་པ་འཕེལ་བའི་སྒོ་འགག་ཚར་བ་བཞིན། བཤགས་སྡོམ་བྱས་མ་ཐག་སྡིག་པ་འཕེལ་
བའི་སྒོ་བཀག་ཚར་བ་ཡིན། མེ་ཇི་ཙམ་འབར་བ་དེ་ཙམ་གྱིས་གྲང་རེག་ཟིལ་གྱིས་གནོན་པ་
བཞིན། དགེ་བ་ཇི་ཙམ་འཕེལ་བ་དེ་ཙམ་གྱིས་སྡིག་པའི་མགོ་ནོན་པ་ཡིན་ལ། མེ་འབར་
བ་ཡུན་ཇི་ཙམ་རིང་ན་དེ་ཙམ་གྱིས་གངས་བཞུ་མགྱོགས་པ་བཞིན། རང་རྒྱུད་ལ་དགེ་སྟོབས་
ཆེས་ཆེར་འཕེལ་བས་སྡིག་སྒྲིབ་ཀྱི་རྒྱུན་ཆད་འགྲོ་བ་དང་། འཕེལ་མེད་རང་སོར་གནས་པ་
ཡང་རིམ་བཞིན་སྨིན་ནས་ཟད་འགྲོ་བ་ཡིན་ནོ། །མེས་ཆེད་དུ་གངས་བཞུ་བའི་ཐ་སྙད་འདོགས་
ཀྱང་དོན་དུ་གངས་ལ་སྣོན་པ་མེད་པས། བཞུ་བ་ལས་དྲོད་གཅིག་པུས་མ་ཡིན། གལ་
ཏེ་ཕྱོགས་གཅིག་ནས་མེ་ཆེར་སྦྱར་ཞིང་། ཕྱོགས་གཅིག་གངས་ཆེར་འབབ་ན། མེ་ཇི་
ཙམ་སྦྱར་ཡང་གངས་ཆུང་དུ་མི་འགྲོ་སྟེ། རྒྱུན་མ་ཆད་པའི་ཕྱིར། ཕྱོགས་གཅིག་ནས་
དགེ་བ་སྒྲུབ་ཞིང་། ཕྱོགས་གཅིག་ནས་སྡིག་པ་བྱས་ནའང་འདག་དུས་མེད་དེ། སྤྱོད་
འཇུག་ལས། དེ་ལྟར་རེས་ཀྱིས་འདྲེས་བྱས་ན། །ས་ཐོབ་པ་ལ་ཡུན་རིང་ཐོགས། །ཞེས་
གསུངས་པས་སོ། །ཚེར་མ་ཟུག་པའི་རྒྱུ་མཚན་ཡང་དེ་མཚུངས་སུ་གྲུབ་ལ། རང་རེའི་
ལུང་དུ་མ་གྲགས་ཀྱང་། ལྷོ་བརྒྱུད་ནང་ཆོས་ཀྱི་ལུང་དུ་སངས་རྒྱས་སྐུ་གཤེགས་རྐྱེན་ནི།
ཕག་རྐང་བྱ་བའི་ཤིང་ལོའི་འོག་ཏུ་སྐྱེ་བའི་ཤ་མོང་གི་རིགས་ཤིག་གསོལ་བས་བསྙུན་ནས།
，
125



དྲིས་ལན་དོན་གཅིག་མ།
བཤལ་ནད་བཞེས་ནས་འདས་པར་གསུངས་པས། འདི་ཉིད་སྔོན་ལས་ཡིན་ནམ། འཕྲལ་
རྐྱེན་ཡིན། བར་ཆད་ཡིན་ནམ་སྟེས་དབང་ཡིན། ཚུལ་བསྟན་ཡིན་དཔྱོད་ཅིག
དྲི་བ་སོ་བདུན་པ། བླངས་དང་མ་བླངས་འབྲས་བུ་མཉམ་ཕྱོགས་ཡིན་ན། མཁས་
སློབ་དགེ་འདུན་གྱི་མདུན་ནས་སྡོམ་པ་བླངས་པ་ལ་དགོས་པ་མ་མཆིས་སོ། །ཞེས་གསུངས།
ལན་དུ། འདིའི་ཕྱོགས་ལྔ་པོ་ནི་སྤྱན་སྔ་རིན་པོ་ཆེ་ཀུན་གཟིགས་ཤེས་རབ་འབྱུང་
གནས་ཀྱིས་མཛད་པའི་དགོངས་པ་གཅིག་པ། སྤྱི་དང་བྱེ་བྲག་འདུལ་བའི་ཚོམས་གསལ་
བྱེད་ཡེ་ཤེས་སྒྲོན་མེའི་དགོངས་པ་ཡིན་ལ། དེ་ལས་བླངས་དང་མ་བླངས་རྒྱུ་འབྲས་མཉམ་
ཕྱོགས་ཞེས་གསལ་ལ། ཉི་སྣང་དུ། ཡེ་བཀག་ཡེ་གནང་རྣམས་བླངས་དང་མ་བླངས་
འབྲས་བུ་མཉམ་ཕྱོགས་ཞེས། ཅུང་ཁ་གསལ་བའི་ཚུལ་དུ་བསྟན་འདུག ཆོས་རྣམས་ཀྱི་
གཤིས་བབས་ལ་གཞིགས་ན། སངས་རྒྱས་ཀྱིས་དེའི་ཚུལ་ལུགས་རྣམས་ཉིད་ཀྱིས་ཐུགས་
སུ་ཆུད་ནས་བསྟན་པ་ཙམ་ལས། བསྟན་བྱ་གཞན་ཞིག་མེད་པས་ན། སངས་རྒྱས་ཀྱིས་
གནང་བཀག་གི་སྐབས་ཕྱེས་པ་ཡང་། སངས་རྒྱས་ཀྱིས་བཀོད་སྒྲིག་གནང་བ་མ་ཡིན་
པར། གཤིས་བབས་ཀྱི་ཆོས་ཉིད་དམ། ཐོག་མའི་འདུག་ལུགས་ཡིན་སྟབས། ཡེ་
བཀག་དང་ཡེ་གནང་ཞེས་ཐ་སྙད་སྦྱར་བ་ཡིན་ལ། དཀར་ནག་ཟང་ཐལ་ཡང་དེ་ལྟར་ལགས།
ལམ་དུ་ཉམས་སུ་ལེན་པའི་ཚེའང་བཅས་པའི་ཁ་ན་མ་ཐོ་བ་དེ་ནི། རང་བཞིན་གྱི་ཁ་ན་མ་ཐོ་
བ་ལས་མ་འདས་པས། བཅས་རང་གཅིག་པའི་ཐ་སྙད་དེ་བྱུང་ལ། དེ་ཡང་སངས་རྒྱས་
126



དམ་ཆོས་དགོངས་གཅིག་གི་མཛེས་རྒྱན།
•
།
ཀྱི་རང་བཞིན་གྱི་ཁ་ན་མ་ཐོ་བ་དེ་རྣམས། སློབ་མ་རྣམས་ལ་དེ་ལྟར་བྱ་མི་རུང་བའི་བཅས་
པར་མཛད་པས་བཅས་པའི་མིང་དེ་བྱུང་ལ། གང་གིས་འདས་ཀྱང་ཉེས་པ་འབྱུང་བ་དང་།
གང་གིས་བསྲུང་ཡང་དགེ་བ་འབྱུང་བ་ཡིན་ལ། གཞན་དུ་ཉན་ཐོས་ལ་སྤང་བྱ་ཉིས་བརྩེགས་
སུ་ཐལ་བའི་སྐྱོན་ཡོད། གལ་ཏེ་ཁྱིམ་པས་ཆང་བཏུང་ན་མི་བཟི་ལ། རབ་བྱུང་གིས་
བཏུང་ན་བཟི་བར་གྱུར་ན་ཐ་དད་དུ་རུང་མོད། དོན་དུ་བཟི་བར་ཡང་མཉམ་པ་སོགས་ལུང་
རིགས་དུ་མས་གྲུབ་ཡོད་པས། བླངས་པ་དང་མ་བླངས་པ་སུས་དགེ་སྡིག་གང་སྤྱད་
ཀྱང་། རྒྱུ་འབྲས་ཀྱི་ངོ་བོར་མཉམ་པའི་ཕྱོགས་ཡོད་པ་ཡིན་ནོ། །སྐབས་འདིར་འོ་ན་རབ་
ཏུ་བྱུང་བ་དང་། བསྟན་པར་ཞུགས་མ་ཞུགས་ཁྱད་ཅི་ཡོད་སྙམ་པའི་རྟོག་པ་ཞིག་འཆར་རྒྱུ་
ནི་གཡོལ་དུ་མེད་པས། དེའི་ནད་སྐྲན་དེ་སེལ་བའི་སྨན་མཆོག་དཀར་པོ་ཆིག་ཐུབ་ནི། རྡོར་
གསུང་ལས། བསྟན་པ་ལ་ཆོ་ག་ལྷག་པར་གལ་ཆེ་བ་ཡིན་ཞེས་གསུངས་པ་འདི་ཡིན།
བསྟན་པའི་སྒོར་ཞུགས་ན་ཁྱིམ་པ་ལྟར་ཀུན་དཀྲིས་སུ་མི་འགྱུར་བ་དང་། མངོན་གྱུར་བཅུ་
ལ་བསྟེན་ནས་ལེགས་སྤེལ་ཉེས་འགོག་གི་ཁོར་ཡུག་ཅིག་ཆགས་ཡོད་དེ། བདག་དང་
གཞན་ལ་བརྟེན་ནས་ཁྲེལ་དང་ངོ་ཚ་སྐྱེ་ཐུབ་པ་དང་། དགེ་བའི་སེམས་མ་སྐྱེས་པ་སྐྱེ་བ་
དང་། སྐྱེས་པ་དེ་མི་ཉམས་པ་དང་། མི་ཉམས་པར་གོང་དུ་འཕེལ་བ་སོགས་དང༌།
སངས་རྒྱས་ཀྱི་བསྟན་པ་སྟོན་པའི་དགེ་འདུན་གྱི་སྡེ་ཇི་སྲིད་བར་སྐྱེ་རྒུའི་མིག་ལམ་དུ་སྣང་
ཐུབ་དང་། དགེ་བ་སྒྲུབ་པའི་མིག་དཔེར་འགྱུར་བ་སོགས་ཀྱི་དགོས་པའང་ཡོད་པས། གནད་
མ་ནོར་བ་གལ་ཆེ་བར་སྣང་ངོ༌།།
སྨྲས་པ། འཆད་པའི་ངག་སྒོའི་མདུད་པ་ལྕགས་ལྟར་སྲ།།
127



དྲིས་ལན་དོན་གཅིག་མ།
རྩོད་པའི་རིགས་པའི་རྩལ་སྒོ་རྭ་ལྟར་གྱོང་།།
རྩོམ་པའི་སུག་པའི་གར་སྟབས་ཤིང་ལྟར་རེངས།།
མ་བཅོལ་ལས་འདིར་གཞོལ་བར་རང་ཡང་ཁྲེལ།།
མཁས་པའི་བྱ་བའི་སྐར་ཁུང་རབ་ཏུ་དོག །
བཙུན་པའི་ཀུན་སྤྱོད་ཉིན་སྐར་སྤུན་དུ་འཕྱན། །
བཟང་པོའི་བྱ་གཞག་ཡིད་སྨོན་འཁྱག་གིས་བསྡམས། །
བདག་གིས་ལས་འདིས་རང་གཞན་ཅིས་མ་བསླུས། །
འབྲི་བསྟན་འཛིན་པའི་གྲལ་དུ་མ་ཚུད་ཀྱང་།།
རང་ལུགས་སྐྱོང་བར་ཞེན་པའི་བན་འཆལ་བདག།
ཕ་ཆོས་སྤེལ་བར་སྤྲོ་བ་བརྟས་པའི་ཕྱིར།།
མི་ཤེས་བཞིན་དུ་བྲིས་འདིར་མི་ཁྲེལ་འཚལ།།
ཞེས་པ་འདི་ཡང་སྔ་མོ་ནས་རང་སེམས་གསོ་བའི་གཏམ་དུ་ཚིགས་སུ་བཅད་པ་ཞིག་གོ།
|
དྲི་བ་སོ་བརྒྱད་པ། བྱང་ཆུབ་སེམས་དཔའི་བསླབ་བྱ་རྣམས་འཕགས་པ་ཐོགས་
མེད་དང་། ཞི་བ་ལྷ། ཙནྡྲ་གོ་མི་དག་གིས་རིམ་བསྡུས་བྱས་པར་གསུངས་པ་ནི། བྱུང་
རྒྱལ་དུ་ཤོར་བའི་གཏམ་སྟེ། ཐོགས་མེད་དང་ཞི་བ་ལྷ་སོ་སོས་རྒྱལ་བའི་བཀའ་ལས་བསྡུས་
128



དམ་ཆོས་དགོངས་གཅིག་གི་མཛེས་རྒྱན།
ཤིང༌། ཙནྡྲ་གོ་མིས་བྱང་ས་ལས་བསྡུས་པར་གཞུང་དོན་དང་ལོ་རྒྱུས་ཀྱིས་གསལ་བའི་
ཕྱིར་རོ། །ཞེས་གསུངས།
ལན་དུ། འདི་ནི་རྡོར་གསུང་ལས། སོ་སོ་སྐྱེ་བོ་ལ་ཡང་འཇུག་སྡོམ་སྐྱེ་
བར་བཞེད་པ་ལས་འཕྲོས་པ་སྟེ། དེའི་འགྲེལ་བ་ཉི་སྣང་ལས། བྱང་ཆུབ་སེམས་དཔའི་
སྡོམ་པ་ཇི་སྙེད་པ་རྣམས་སློབ་དཔོན་ཐོགས་མེད་ཀྱིས་བྱང་སར་བསྡུས། དེ་ཞི་བ་ལྷས་
བསླབ་བཏུས་དང་སྤྱོད་འཇུག་ཏུ་བཏུས། བསླབ་བཏུས་སློབ་དཔོན་ཙནྡྲ་གོ་མིས་སྡོམ་པ་ཉི་
ཤུ་པར་བསྡུས་པ་ཡིན་ལ། ཞེས་པ་འདི་ལ་གཟས་པ་ཡིན་ཞིང་། འདིའི་ཁུངས་ཀྱང་
དགོངས་གཅིག་འགྲེལ་ཆེན་སྣང་མཛད་ཡེ་ཤེས་སྒྲོན་མེ་ཡིན་ཏེ། དེ་ལས་བྱང་ཆུབ་སེམས་
དཔའི་སྤྱོད་པ་ཇི་སྙེད་པ་ཐམས་ཅད་བྱང་ཆུབ་སེམས་དཔའི་སྡེ་སྣོད་དུ་འདུས་ལ། སྡེ་སྣོད་
ཐམས་ཅད་སློབ་དཔོན་ཐོགས་མེད་ཀྱིས་བྱང་ཆུབ་སེམས་དཔའི་སར་བསྡུས། བྱང་ཆུབ་
སེམས་དཔའི་ས་ཞི་བ་ལྷས་སྤྱོད་འཇུག་དང་། བསླབ་བཏུས་སུ་བསྡུས། བསླབ་བཏུས་
སློབ་དཔོན་ཙནྡྲ་གོ་མིས་སྡོམ་པ་ཉི་ཤུ་པར་བསྡུས། ཞེས་པ་འདི་ལ་ཐུག་ཡོད། འདིའི་
ཐད་ལ་རྗེ་ཞྭ་དམར་བས། པར་མ་འདིར། བྱང་ཆུབ་སེམས་དཔའི་སྡེ་སྣོད་ཀྱི་བསླབ་པ་
བྱང་སར་འདུ། དེ་ཞི་བ་ལྷས་སྤྱོད་འཇུག་ཏུ་བསྡུས། དེ་བསླབ་བཏུས་སུ་བསྡུས་ཟེར་བ་
ནོར་བས། སྤྱོད་འཇུག་དང་བསླབ་བཏུས་སུ་བསྡུས་ཞེས་པ་ཁོ་ནས་ཆོག ཅེས་གསུངས་
ནས་ཅུང་ཟད་ཙམ་དཔྱད་པར་མཛད་སྣང་མོད། བྱུང་རྒྱལ་དུ་ཤོར་བའི་གཏམ་རེད་ཅེས་གསུངས་
མ་སྣང་བས། དོན་ལ་འགལ་བ་ཆེར་མེད་པ་འདྲ་སྙམ། གཞན་རྗེ་ཞྭ་དམར་བ་བཞི་བ་ནི་
129



དྲིས་ལན་དོན་གཅིག་མ།
མཁས་གྲུབ་ཆེན་པོ་ཞིག་ཡིན་པས། དབུ་སེམས་ཀྱི་བསླབ་སྡོམ་གྱི་ཁུངས་མ་འདྲེས་པར་
མཁྱེན་པར་ངེས་སོ།།
འདིར་ཁྱེད་ལྟར་ན་ནོར་བ་མངོན་སུམ་དུ་སྣང་བས། འདི་ཙམ་གྱིས་ཡ་མི་མཚན་
ཏེ། བོད་ཀྱི་མཁས་གྲུབ་སྔ་མ་ཚོའི་གསུང་གཞན་ལའང་འདི་མཚུངས་ཀྱི་སྐྱོན་ཡོད་པ་ཆེས་
མང་བའི་ཕྱིར། དེང་སྐབས་ཞིབ་འཇུག་གི་འབྲས་བུ་ལས་གསལ་བའི་ཕྱིར། དེར་མ་ཟད་
འདི་ཉིད་དཔེ་བཤུས་སོགས་ཀྱིས་ཚིག་ཁ་ཤས་ཆད་ལྷག་ཏུ་སོང་བར་སེམས་ཏེ། དགོངས་
འགྲེལ་སྣང་མཛད་ཡེ་ཤེས་སྒྲོན་མེ་འབྲི་གུང་པར་མ་དང་། ཞྭ་དམར་གྱིས་དྲངས་མཛད་པ་
གཉིས་མི་འདྲ་བ་འདིས་མཚོན་ལ། ཞྭ་དམར་བས་པར་མ་ཞེས་གསུངས་པ་འདི་ནི། ལྷོ་
ཁ་སྣེ་གདོང་གོང་མའི་ཕོ་བྲང་གི་དཔར་མ་དེ་ལ་གསུངས་པ་ཡིན་ལ། པར་ཤིང་ད་ལྟ་མེད་
ཀྱང་པར་མ་དེ་ད་ལྟ་ལྷ་སའི་འབྲས་སྤུངས་སུ་བཞུགས་པས་མཚོན། རྗེ་རྡོར་ཤེ་འདི་པ་སེམས་
ཙམ་དང་དབུ་མའི་སེམས་བསྐྱེད་ཀྱི་གཞུང་དང་དབྱེ་བ་མི་མཁྱེན་པའི་སྐྱེས་བུ་ཞིག་ནི་མིན་པར་
ངེས་ཏེ། འདི་སོགས་བསྟན་བཅོས་བརྩམས་པའི་ཕྱིར། སློབ་དཔོན་ཐོགས་མེད་ཀྱིས་
བྱང་ཆུབ་སེམས་དཔའི་སར་བསྡུས། བྱང་ཆུབ་སེམས་དཔའི་ས་དེ་ཞི་བ་ལྷས་སྤྱོད་འཇུག་
དང༌། བསླབ་བཏུས་སུ་བསྡུས། ཞེས་དབུ་མའི་ལུགས་མཆན་དུ་བཏབ་པ་)སློབ་དཔོན་
ཙནྡྲ་གོ་མིས་སྡོམ་པ་ཉི་ཤུ་པར་བསྡུས། ཞེས་པ་དཀྱུས་ཡིན་ལ་མཆན་དེ་དཀྱུས་སུ་ཤོར་
བར་ཐེ་ཚོམ་མེད་སྙམ་སྟེ། འདིར་དྲངས་པའི་བསླབ་བྱ་དང་ཉེས་བྱས་རྣམས་སྡོམ་པ་ཉི་ཤུ་
བ་ཇི་བཞིན་གསུངས་པ་ལས། བསླབ་བཏུས་སུ་གསུངས་པའི་ལྟུང་བ་བཅོ་བརྒྱད་རྣམས་
མ་དྲངས་པའི་ཕྱིར། དེར་མ་ཟད་རྗེ་འབྲི་གུང་པའི་ཕྱག་བཞེས་ནི། དཔལ་ལྡན་ཇོ་བོ་རྗེའི་
130



དམ་ཆོས་དགོངས་གཅིག་གི་མཛེས་རྒྱན།
ལུགས་ལྟར་དབུ་སེམས་འགལ་མེད་ཐོག སེམས་ཙམ་ལུགས་གཙོར་སྟོན་པ་ཞིག་ཡིན།
དེར་བརྟེན་རྗེ་ས་པན་གྱིས། སེམས་བསྐྱེད་རྨི་ལམ་མ་ལ་སོགས་ཞེས་སེམས་ཙམ་ལུགས་
འདི་བཀག་པའི་རྒྱུ་མཚན་ཡང་འབྲི་གུང་པའི་ཐུགས་བསྐྱེད་ཆེན་མོར་ཐུག་པས་ཀྱང་ཤེས་པར་
འགྱུར་རོ་སྙམ་སྟེ། དེ་ལྟར་ཡིན་མིན་གཞུང་དོན་དང་ལོ་རྒྱུས་ཀྱིས་གསལ་བའི་ཕྱིར་རོ།།
དྲི་བ་སོ་དགུ་པ། ཉོན་མོངས་ཅན་མིན་པའི་ལྟུང་བ་ཡོད་དེ། དགྲ་བཅོམ་
ལེགས་འོངས་ཀྱིས་ཆང་འཐུང་བ་དང་། མ་འགག་པས་་བུད་མེད་དང་ལྷན་ཅིག་ཉལ་བའི་
ལྟུང་བ་བྱུང་བའི་ཕྱིར། གཞན་ཉོན་མོངས་སྐྱེ་བ་ལ་དགོངས་ན་ནི། ལམ་ཞུགས་གང་
ཟག་གི་གཟུགས་བྱད་མཛེས་པ་སྤོང་དགོས་པར་འགྱུར་རོ། །ཞེས་གསུངས།
ལན་དུ། འདི་ནི་རྡོར་གསུང་ལས། ཉོན་མོངས་ཅན་མ་ཡིན་པའི་ལྟུང་བ་མེད་
པར་བཞེད་པ་ལ་གཟས་པར་སྣང་མོད། དཔྱད་ན་གཞུང་སྤྱིའི་བཞེད་པ་ལ་ཉོན་མོངས་པ་
ཅན་གྱི་ལྟུང་བ་དང་། ཉོན་མོངས་ཅན་མ་ཡིན་པའི་ལྟུང་བ་ཞེས་གྲགས་ཤིང་། རྗེ་ས་པན་
གྱིས་རབ་དབྱེར་མུ་བཞི་སོགས་སུ་བསྟན་ཅིང་། དེ་དག་ཀྱང་ལུང་རིགས་ཀྱིས་གྲུབ་པ་ཞིག་
ཏུ་འདོད་བཞིན་ཡོད། འདིར་རྗེ་འབྲི་གུང་པས་བཞེད་པ་ནི། ལྟུང་བ་ཞེས་པ་ནི་གོང་ནས་
འོག་ཏུ་ལྟུང་བའམ། ལྷུང་བ་དང་ཟག་པའི་དོན་ཡིན་པས། རྒྱུ་རྐྱེན་མེད་པར་འོག་ཏུ་མི་
ལྟུང་བ་ཡིན། འདུལ་བའི་སྐབས་སུ་དགག་བྱ་ལྟུང་བ་སྡེ་ལྔ་ཞེས་རྣམ་པར་བཞག་སྐབས།
ཉེས་བྱས་རེ་རེའི་མཇུག་ཏུ་ལྟུང་བ་ཞེས་འབྱུང་བ་ལས། བསྒྲུབ་བྱ་དགེ་བ་རེ་རེའི་མཇུག་ཏུ་
131



དྲིས་ལན་དོན་གཅིག་མ།
ལྟུང་བ་ཞེས་བརྡ་སྦྱར་མེད་པས། ལྟུང་བ་ནི་ཉེས་པ་བྱུང་བ་ཡིན་ལ། ཉེས་པ་དེ་བྱུང་བའི་
རྒྱུ་མཚན་ཡང་། ལྟུང་བ་འབྱུང་བའི་སྒོ་བཞི་ལས་བྱུང་བར་གསུངས་ལ། དེ་ཡང་མི་ཤེས་
པ། བག་མེད་པ། མ་གུས་པ། ཉོན་མོངས་པ་མང་བ་དང་བཞི་ཡིན་ལ། དེ་ཡང་
བསྡུ་ན་དུག་གསུམ་དང་། གཙོ་བོར་གཏི་མུག་ཏུ་འདུ་བ་ཡིན་པར་གསལ་བས། ལྟུང་
བ་ཡིན་ཕྱིན་ཉོན་མོངས་དང་བཅས་པ་ཞིག་ཡིན་པར་ཆེས་གསལ་པོ་གྲུབ། ལེགས་འོངས་
ལ་ཆང་བཏུང་བའི་ལྟུང་བ་བྱུང་བ་ནི་ཉོན་མོངས་ཅན་ཡིན་ཏེ། ཆང་དགག་བྱ་ཡིན་པར་མི་
ཤེས་པ་དང་། བསླབ་པ་ལ་མ་གུས་པའི་ཕྱིར། གཞན་དུ་བླང་དོར་གྱི་གནད་མི་ཤེས་པ་
དང༌། བསླབ་པར་མ་གུས་པ་རྣམས་སྤང་བྱ་མ་ཡིན་པར་ཐལ། ཉོན་མོངས་པ་མ་ཡིན་
པའི་ཕྱིར་རོ། །མ་འགག་པ་བུད་མེད་དང་ལྷན་དུ་གནས་པའི་ལྟུང་བ་བྱུང་བ་ནི། ཉོན་
མོངས་པ་ཅན་ཡིན་ཏེ། རབ་ཏུ་བྱུང་ནས་བུད་མེད་དང་ལྷན་ཅིག་ཏུ་གནས་མི་རུང་བའི་བླང་
བྱ་མི་ཤེས་པའི་ཕྱིར། འཇིག་རྟེན་གྱི་ཡ་ག་དང་། གཞི་མེད་སྐུར་འདེབས་འབྱུང་བའི་ཚུལ་
ལ་རྨོངས་པའི་ཕྱིར། གཞན་དུ་ཁྱེད་ལྟར་ན་སྤང་བྱ་མ་ཡིན་པར་ཐལ། ཉོན་མོངས་པ་མ་
ཡིན་པའི་ཕྱིར། གཞན་ལ་ཉོན་མོངས་སྐྱེ་བ་མ་ཟད། རང་ལའང་སྐྱེ་སྟེ་ཆང་བཏུང་བར་
གཞན་གྱིས་འཕྱ་ཞིང་། རང་ཉིད་མྱོས་པ་སོགས་ཉེས་པ་མང་པོ་བསྟན་པའི་ཕྱིར། གཞན་
དུ་ཆང་ཡང་དགག་བྱ་མ་ཡིན་པར་འགྱུར་རོ། །བུད་མེད་ལ་གཞན་གྱི་ཡ་ག་འབྱུང་ལ། རང་
ཉིད་ལའང་ཉོན་མོངས་འཕེལ་བའི་རྒྱུར་འགྱུར་བའི་ཕྱིར། རབ་ཏུ་བྱུང་ནས་བུད་མེད་རེག་པ་
ལྟ་ཞོག ལྟ་ཡང་མི་རུང་། བུད་མེད་ལ་ཆགས་མི་རུང་། ཆགས་ན་མི་སྡུག་པ་སྒོམ་
པ་སོགས་བསྟན་པའི་ཕྱིར། གཞན་དུ་བུད་མེད་ཡང་དགག་བྱ་མ་ཡིན་པར་ཐལ། མཉམ་
132



དམ་ཆོས་དགོངས་གཅིག་གི་མཛེས་རྒྱན།
---
-
-
དུ་གནས་གཅིག་ཏུ་ཉལ་རུང་བའི་ཕྱིར། འདོད་ན། ལྟུང་བ་སྡེ་ལྔའི་མ་ངེས་པ་དང་
འགལ་བར་འགྱུར་རོ། །སྤྱིར་སྡོམ་པ་སྐྱེ་བ་ལ་རྟེན་མཛེས་པར་དགོས་པར་གསུངས་པ་ནི།
དྭངས་བ་འདྲེན་པའི་དགོས་པས་ཡིན་ལ། མཛེས་པ་དང་མཛེས་ཆོས་ནི་སྤང་བྱ་ཡིན་ཏེ།
མེ་ཏོག་དང་དྲི་དང་སྤོས་དང་བྱུག་པ་སོགས་མི་རུང་བར་གསུངས་ཤིང་། གོས་ཀྱི་ཚོས་ཀྱང་
དམན་པ་དང་ཚོས་རོ་བེད་སྤྱོད་བྱེད་པར་གནང་བ་ཡང་། མཛེས་ཆོས་དང་དྲེགས་པ་མི་སྐྱེ་
བའི་ཆེད་དུ་གསུངས་པའི་ཕྱིར། འདོད་པ་དང་བསོད་ཉམས་མཐའ་ལ་མ་ལྷུང་བར་བསྟན་
པས་ཀྱང་ཆེས་གསལ་ལོ། །གལ་ཏེ་རྒྱུ་ཉོན་མོངས་པ་ཅན་མིན་ན། འབྲས་བུ་ལའང་ལྟུང་
བ་ཞེས་པར་མི་འགྱུར་ཏེ། རྒྱུ་བཟང་ངན་ལས་འབྲས་བུ་དེ་ལྟར་མི་འབྱུང་བའི་ཕྱིར་དང་། གཞན་
དུ་རྒྱུ་དགེ་བ་ལས་འབྲས་བུ་སྡུག་བསྔལ་འབྱུང་བར་ཐལ། རྒྱུ་ཉོན་མོངས་པ་མིན་པ་ལས་
འབྲས་བུ་ལྟུང་བ་བྱུང་བའི་ཕྱིར། འདོད་ན་དཀར་ནག་གོ་ལྡོག་འབྱུང་བར་ཐལ་བས་ཆེས་
ནོངས་སོ།།
དྲི་བ་བཞི་བཅུ་པ། སྙིང་རྗེའི་གཏོང་ལེན་གྱིས་སྡུག་བསྔལ་བསྐྱེད་ན། དཀར་
ནག་ཟང་ཐལ་དུ་མིན་པར་འགྱུར་རོ། །སྨོན་ལམ་གྲུབ་བོ་ཞེ་ན། འོ་ན་སེམས་ཅན་གྱིས་
སྡུག་བསྔལ་མྱོང་བར་མི་འགྱུར་ཏེ། རྒྱལ་བ་སྲས་བཅས་ཀྱིས་སྨོན་ལམ་བཏབ་པའི་ཕྱིར་རོ།
།ཞེས་གསུངས།
ལན་དུ།
འདི་ནི་རྡོར་གསུང་ལས།
རང་གཞན་བརྗེ་བར་ཉེས་པར་འགྱུར་བའི་
133



དྲིས་ལན་དོན་གཅིག་མ།
སྐབས་ཡོད་ཅེས་གསུངས་པ་ལས་འཕྲོས་ཤིང་། གཙོ་བོར་ཉི་སྣང་དུ། ཤེས་རབ་ཆུང་
ཞིང་དད་པ་ཆེ་བས། བདག་གཞན་བརྗེ་བའི་འདུན་པ་བགྱིས་ན་གེགས་སུ་འགྱུར་ཏེ། མགོན་
པོ་ཕག་མོ་གྲུ་པའི་བསྟུན་ནད་ལྟ་བུ་ཡིན། ཞེས་གསུངས་པ་ལ་དམིགས་ཏེ་དོགས་འདྲོག་
བྱས་པ་ཡིན། གཏམ་རྒྱུད་འདི་རྒྱས་པར་འགྲེལ་ཆེན་རྡོར་ཤེ་མར་གསལ་ལ། འདི་ལ་
དཔྱད་ན་དཀར་ནག་ཟང་ཐལ་ལས་མི་འདའ་བའི་གནས་ལུགས་རྟོགས་པར་འགྱུར་ཏེ། མཁའ་
དང་མཉམ་པའི་བྱམས་དང་སྙིང་རྗེ་བྱང་ཆུབ་སེམས་ནི། ཆེས་རྒྱ་ཆེ་ཞིང་གཏིང་ཟབ་པའི་
བསམ་པ་ཞིག་ཡིན་པས། དེ་ཙམ་གྱིས་ལས་སླ་བོ་དང་བདེ་བོ་ཞིག་མ་ཡིན། དེའི་རྒྱུ་
མཚན་ཡང་། དཔེ་ཆོས་རིན་ཆེན་སྤུངས་པ་ལས། པོ་ཏོ་བ་ར་སྒྲེང་ན་བཞུགས་ཙ་ན།
རྒན་མོ་གཅིག་ན་རེ། ཇོ་བོའི་བྱམས་པ་སྒོམ་པ་ཇི་ལྟ་བུ་ཞིག་ལ་ཟེར་བ་ལགས་ཟེར་བ་ལ།
པོ་ཏོ་བས། དེ་ཁྱོད་རང་གི་བུ་ཐོ་ལེ་གྲགས་ལ་སྙིང་དུ་སྡུག་ཅིང་། གཅེས་པར་འཛིན་པ་
ལྟར་སེམས་ཅན་ཐམས་ཅད་ལ་དེ་བཞིན་བྱེད་པ་ཡིན་བྱས་པས། རྒན་མོ་ན་རེ། ཨ་ཕ་དེ་
ནི་ཉི་མ་བརྒྱ་བསྒོམས་ཀྱང་མི་འོང་ཟེར་སྐད། དེ་མོས་གོ་བ་ཡིན། ཞེས་གསུངས་པ་ལྟར་
ཆེས་དཀའ་བ་ཡིན་ཞིང་། དེ་ལས། ཞང་མོན་ཁྱི་འབྲུག་བྱ་བ་ན་རེ། ཇོ་བོའི་སེམས་
བསྐྱེད་དེ་ཅི་འདྲ་ཞིག་ལ་ཟེར་དྲིས་པ་ལ། པོ་ཏོ་བས། སེམས་ཅན་ཐམས་ཅད་འཁོར་བའི་
སྡུག་བསྔལ་ལས་བསྒྲལ་ནས། སངས་རྒྱས་ཀྱི་ས་ལ་འགོད་པ་ཞིག་ལ་ཟེར་བྱས་པས། ཁོ་
ན་རེ། ཨ་ཙ་མ་དེ་ལ་སྙིང་ཁམས་རེ་ཆེ་དགོས་པར་སྣང་ཟེར། དེ་ཁོས་གོ་བ་ཡིན།
ཞེས་གསུངས་པ་ལྟར་སྙིང་ཁམས་ཆེན་པོ་ཞིག་མེད་ན། བདག་གཞན་བརྗེ་བའི་སྤོབས་པ་
ནམ་ཡང་སྐྱེ་མི་ཐུབ། དེ་ལྟར་བདག་གཞན་མཉམ་བརྗེ་བའི་སྤོབས་པའི་སེམས་ཤུགས་སྐྱེས་
134



དམ་ཆོས་དགོངས་གཅིག་གི་མཛེས་རྒྱན།
L.
ཚེ། བདག་གཞན་བརྗེ་བའི་སྨོན་ལམ་འདེབས་པ་ཡིན་པས། རིན་ཆེན་ཕྲེང་བ་ལྟར་མདོ་
དང་བསྟན་བཅོས་མང་པོར་གསུངས་ཡོད།
སྙིང་རྗེས་གཞན་གྱི་སྡུག་བསྔལ་བདག་གིར་ལེན་པ་ནི། སྙིང་རྗེ་ཤས་མི་བཟོད་པ་
ལ་བརྟེན་ནས་བླངས་པ་ཡིན་ལ། བླང་བའི་ཚེ་རྗེ་ཕག་གྲུའི་ཞབས་ཀྱི་བསྙེན་ལྟ་བུ་འབྱུང་བ་
ནི་རྟེན་འབྲེལ་ཡིན་མོད། གནད་མི་ཤེས་ན། གཞན་གྱིས་ལས་ངན་བྱས་པ་གཞན་དེར་མ་
སྨིན་པས་བྱས་པ་ཆུད་ཟོས་པ་དང་། རང་གིས་མ་བྱས་པའི་འབྲས་བུ་མྱོང་བར་ཐལ་བ་
དང་། སངས་རྒྱས་སྲས་བཅས་ཀྱིས་སེམས་ཅན་ཐམས་ཅད་དེ་ལྟར་སྒྲོལ་བར་རིགས་པར་
ཐལ་བ་སོགས་ཀྱི་གནོད་པ་ཡོད་པར་བཤད་མོད། དོན་དངོས་ནི་དེ་ལྟར་མ་ཡིན་ཏེ། གཞན་
གྱི་ལུས་ལ་གྲི་མཚོན་བཏབ་ན། རང་ལུས་ལ་བཏབ་པ་ལྟར་བ་སྤུ་ལྡང་ཞིང་ཚ་ཤུར་བྱེད་པ་
དང༌། གཞན་གྱི་ཡ་ང་བའི་གནས་ཚུལ་མཐོང་ན། སྙིང་རྗེས་མི་བཟོད་པར་རང་ཉིད་དུ་
ཤོར་བ་དང་། མྱ་ངན་དུ་གྱུར་པ། གཞན་ལ་ཉེས་བརྡུང་བཏང་བ་སོགས་མཐོང་ནས་རང་
ཉིད་ཞེ་སྡང་ལང་བ་དང་། སྐྱར་པོ་མཐོང་ན་ཁ་ཆུ་འཛག་པ་ལྟར། རང་རྒྱུད་ལ་གཞན་གྱི་
སྡུག་བསྔལ་དེ་སྨིན་ནས་མྱོང་བ་ལྟ་བུ་ལ་གོ་དགོས་པ་ཡིན་པ་ལས། གཞན་གྱི་རྐང་ནད་དེ་
ཕག་མོ་གྲུ་པའི་ཞབས་ལ་འཕོས་པ་ག་ལ་ཡིན། དེ་ཡང་དམ་པ་དེ་ཉིད་ཀྱི་རྒྱུད་ལ་རྐྱེན་དེ་
དག་ལ། གཞན་གྱི་སྡུག་བསྔལ་བའི་སྡུག་བསྔལ་ཞིག་ནི། དེ་སྐབས་ཉམས་སུ་བཞེས་
པ་ཤེས་པར་བྱ་དགོས། དེ་ལྟ་བུའི་སྙིང་རྗེ་ཤས་མི་བཟོད་པ་ལ་བརྟེན་ནས། སེམས་ཅན་
ལ་དངོས་ཤུགས་བརྒྱུད་གསུམ་གྱིས་ཕན་པ་སྒྲུབ་པའི་སྤོབས་པའམ། སེམས་ཤུགས་ཇེ་
ཆེར་འགྲོ་བའི་ཆེད་དུ་ཡིན་པས། སྤྱོད་འཇུག་ལས།
135



དྲིས་ལན་དོན་གཅིག་མ།
བདག་བདེ་གཞན་གྱི་སྡུག་བསྔལ་དག །ཡང་དག་བརྗེ་བར་མི་བྱེད་
ན། །སངས་རྒྱས་ཉིད་དུ་མི་འགྱུར་ཞིང་། །འཁོར་བ་ན་ཡང་བདེ་
བ་མེད།།
ཅེས་གསུངས་པའི་དགོངས་པ་ཡིན་ནོ། །དེ་ལྟ་བུའི་སྤྱོད་པ་དེ་ཡང་ལས་དང་པོ་
བས་སྨོན་པ་བྱ་བའི་ཡུལ་ཙམ་ལས། དངོས་སུ་བྱ་མི་ཐུབ་ལ། མི་ནུས་བཞིན་དུ་ཞུགས་
པ་ཨུ་ཚུགས་བྱས་ན། ཨ་བྲས་ལོ་གཅིག་བསགས། མཛོ་ཕོའི་ཁམ་གང་ཟེར་བ་ལྟར།
སྔར་བྱས་ཀྱང་ཉམས་པའི་ཉེས་པ་ཡོད་སྟབས་རྡོར་གསུང་འདི་ཆེད་དུ་གདམས། སྨོན་ལམ་
བཏབ་པས་དེ་ཉིད་འགྲུབ་པ་ཡིན་ཏེ། རྒྱལ་བ་སྲས་བཅས་ཀྱིས་སྨོན་ལམ་བཏབ་པའི་ཕྱིར།
དེའི་ཕྱིར་སྨོན་ལམ་གྱི་ཕར་ཕྱིན་ཅེས་ཀྱང་གྲགས་ཤིང་། བཟང་སྤྱོད་སྨོན་ལམ་སོགས་ཡོད་
པའི་ཕྱིར་རོ། །དེར་བརྟེན་ནས་སེམས་ཅན་རྣམས་ཀྱིས་སྡུག་བསྔལ་མྱོང་བར་མི་འགྱུར་
བའི་སྐབས་ཐོབ་ཡོད་པའི་ཕྱིར། སངས་རྒྱས་སྲས་བཅས་ཀྱིས་སེམས་ཅན་མགུ་བའི་ལས་
བརྩམས་ཏེ། གནས་མཐར་བདེ་བའི་ལམ་བསྟན་ཐུབ་པའི་ཕྱིར། དེར་ཐལ། ཆོས་ཀྱི་
འཁོར་ལོ་བསྐོར་བའི་ཕྱིར་རོ། །སྨོན་ལམ་དེ་ནི་ཕལ་ཆེ་བས་བཏབ་པ་ཙམ་གྱིས་འགྲུབ་པར་
གོ་སྟེ།
ཆོས་རྣམས་ཐམས་ཅད་རྐྱེན་བཞིན་ཏེ། །འདུན་པའི་རྩ་བ་རབ་ཏུ་གནས། །
གང་གིས་སྨོན་ལམ་ཅི་བཏབ་པ། །དེ་ནི་ད་ལྟ་ཉིད་དུ་འགྲུབ། །
འགྱུར་ལ་ལར། དེ་འདྲའི་འབྲས་བུ་སྨིན་པར་འགྱུར། གསུངས་པའི་ཕྱིར་ཟེར།
དོན་དངོས་ནི་དེ་ལྟར་མ་ཡིན་ཏེ། ཡིད་སྨོན་དུ་གྱུར་པ་དེ། ངས་ཅིས་ཀྱང་འགྲུབ་ཐུབ་པ་
，
136



དམ་ཆོས་དགོངས་གཅིག་གི་མཛེས་རྒྱན།
ཞིག་བྱ་ཞེས།
འདུན་ནས།
རྩེ་གཅིག་ཏུ་འདུན་ཞིང་ངག་ནས་ཀྱང་སྨོན་ཏེ། དེ་ཉིད་ལམ་དུ་ལྷོང་བར་
དེ་དང་དེར་འབད་པས། སྨོན་པ་ནང་བཞིན་གྱི་འབྲས་བུ་འབྱུང་བ་ལ་གསུངས་
པ་ཡིན་པས།
གཞན་ཕན་ལས་ལ་མཐུ་མེད་ཀྱང་། །དེ་ཡི་བསམ་པ་རྟག་ཏུ་བྱ། །
དེ་ལྟ་བས་ནི་དེ་ཡི་ནི། །དེ་ལ་དེ་ནི་དོན་གྱིས་ཞུགས།།
ཞེས་གསུངས་པ་ལྟར་ཡིན་པ་ཤེས་དགོས་པ་ཡིན། ཡོངས་གྲགས་སུ་སྨོན་ལམ་
གྱིས་མཚམས་སྦྱར་ཞེས་པས་ཀྱང་གོ་བར་ནུས། སྤྱིར་སྨོན་ལམ་འགྲུབ་ངེས་ཀྱང་གནས་
མིན་སྨོན་ཀྱང་མི་འགྲུབ་སྟེ། དྲི་མེད་བྱིན་གྱིས་ཞུས་པའི་མདོར། བུ་མོས་སྨྲས་པ།
ཆོས་རྣམས་ཀྱི་ཆོས་ཉིད་སྨོན་ལམ་གྱི་དབང་གིས་བསྒྱུར་མི་ནུས་པ་ལགས་སོ། །གལ་ཏེ་
ནུས་པར་གྱུར་ན། སེམས་ཅན་ཐམས་ཅད་མྱ་ངན་ལས་འདའ་འོ། །ཞེས་དེ་བཞིན་གཤེགས་
པ་རེ་རེ་དགོངས་པ་དེ། སྨོན་ལམ་གྱི་དབང་གིས་ཇི་ལྟར་མི་འགྲུབ། རྣམ་གྲངས་འདི་ནི།
ཆོས་རྣམས་ཀྱི་ཆོས་ཉིད་ནི། སྨོན་ལམ་གྱི་དབང་གིས་བསྒྱུར་བར་མི་ནུས་པར་རིག་པར་
བྱའོ། །ཞེས་གསུངས་པས་ཀྱང་ལེགས་པར་གོ་ནུས་པས། གཏོང་ལེན་གྱི་བློ་སྦྱོང་གི་
རྩལ་མཐར་ཕྱིན་པས། དཀར་ནག་ཟང་ཐལ་མིན་པར་ཐལ་བའི་དོགས་པ་ནམ་ཡང་མི་དགོས་
སོ། །འདི་བཞིན་དུ་མདོ་སྔགས་སོ་སོའི་ནང་གསེས་ཀྱི་དགོངས་པ་གཏད་ཕྱོགས་མ་ཤེས་
ན། ནང་འགལ་སོགས་མང་དུ་བྱུང་རྒྱུ་སྨོས་མི་དགོས་སོ།།
དྲི་བ་ཞེ་གཅིག་པ།
ལོག་ལྟས་སེམས་བསྐྱེད་འཆོར་བ་མི་འགྱུར་ཏེ།
སངས་
137



དྲིས་ལན་དོན་གཅིག་མ།
བྱང་ཆུབ་ཏུ་བསྔོས་པ་རྣམས་བར་མ་དོར་ཆུད་མི་ཟ་
རྒྱས་ལ་དམིགས་པའི་དགེ་རྩ་དང་།
བའི་ཕྱིར་རོ། །ཞེས་གསུངས།
ལན་དུ། འདིར་ནི་རྡོར་གསུང་ལས། བརྗེད་པའི་རྒྱུ་ལས་བྱང་ཆུབ་སེམས་
འཆོར་མི་སྲིད་ཅེས་པ་ལས་འཕྲོས་པ་ཡིན་འདུག་སྟེ། ཉི་སྣང་ལས། རྡོ་རྗེ་ཕ་ལམ་ལྟ་
བུའི་བྱང་སེམས་འདི་ལུག་རྭ་ལྟ་བུའི་ལོག་ལྟས་མ་བཅོམ་ན། ཞེས་སོགས་གསུངས་པ་ལ་
དཔྱད་པ་ཡིན་འདུག དེ་ཡང་བརྡ་སྤྲོད་ཀྱི་བབ་ལ་འཆོར་གྱི་སྒྲ་དོན་ནི། གང་ཞིག་ཡོད་པ་
དེ་མེད་པར་གྱུར་པ་ལྟ་བུ་སྟེ་གཡང་ཤོར་བ། ཆུ་ཤོར་བ། རྐུན་མ་ཤོར་བ། སྡོམ་པ་ཤོར་
བ་ལྟ་བུར་འཇུག་པས། འདིར་དཔའ་བར་འགྲོ་བའི་མདོ་ལས། བདུད་སྡིག་ཅན་གཡོ་
སྒྱུར་སེམས་བསྐྱེད་པ་བྱང་ཆུབ་ཏུ་ལུང་བསྟན་པའི་དགོངས་པ་ལྟར། ལྟུང་བ་བྱུང་ན་བྱང་
ཆུབ་ཀྱི་སེམས་རྩ་བ་ནས་ཤོར་མི་སྲིད་པར་གནས་སྐབས་བརྗེད་པར་འགྱུར་བར་གསུངས་
ཤིང་། ལོག་ལྟས་རྩད་ནས་ཤོར་བར་འགྱུར་བ་གསུངས་པ་ཡིན། གལ་ཏེ་ཁྱེད་ལྟར་ན་
ལོག་ལྟ་དེ་ལོག་ལྟ་མ་ཡིན་པར་ཐལ། བྱང་སེམས་ཉམས་པའི་རྒྱུ་མ་ཡིན་པའི་ཕྱིར། ནག་
པོའི་ཆོས་བཞི་ཡང་བྱང་སེམས་བརྗེད་པའི་རྒྱུ་མ་ཡིན་པར་ཐལ། ནག་པོའི་ཆོས་མ་ཡིན་
པའི་ཕྱིར། དེ་རྣམས་དུག་གསུམ་གྱི་གཡོས་མ་ཡིན་པར་ཐལ། འདོད་མི་ནུས་ཏེ། དུག་
གསུམ་གྱི་གཡོས་ཡིན་ཏེ། བྱང་ཆུབ་སེམས་དཔའི་སྤང་བྱ་ཡིན་པའི་ཕྱིར། ལོག་ལྟ་ནི་
ལོག་ལྟ་ཡིན་ཏེ། གནས་ལུགས་ལ་ལོག་པར་ལྟ་བའི་ཕྱིར་ཏེ། བྱང་སེམས་ཀྱི་སྤྱོད་པ་ལ་
དེ་ལྟར་ལྟ་བའི་ཕྱིར། དགེ་བའི་རྩ་བ་གཅོད་པའི་ལོག་ལྟ་དེ་ཡིན་པའི་ཕྱིར། ལོག་པར་ལྟ་
138



དམ་ཆོས་དགོངས་གཅིག་གི་མཛེས་རྒྱན།
བས་རྩ་བ་གཅོད། ཅེས་དང་། མི་དགེ་བཅུ་ལས་ལོག་ལྟ་ཐུ། ཞེས་གསུངས་པའི་ཕྱིར།
རྒྱུད་ལ་ཇི་སྲིད་ལོག་ལྟ་ཡོད་པ་དེ་སྲིད་དུ། བྱང་སེམས་ཀྱང་འཆོར་བའི་ཕྱིར། དཔེར་ན་
མིག་གི་རབ་རིབ་བཞིན་ནོ། །དེའི་ཕྱིར་ཕལ་པོ་ཆེའི་མདོ་ལས་ལོག་ལྟས་བྱང་སེམས་འཆོར་
བའི་དཔེ་སྔ་མ་དེ་གསུངས་པའི་ཕྱིར་རོ། །ལོག་ལྟས་དགེ་བ་རྩད་ནས་གཅོད་པར་གསུངས་
པས་སྔར་བྱས་རྣམས་གྱང་གི་རི་མོ་བསུབ་པ་ལྟར་མེད་པར་བྱས་པར་ཐལ་ཟེར་ན། མི་འཐད་
དེ་དཀར་ནག་ཟང་ཐལ་ཡིན་པའི་ཕྱིར། ལོག་ལྟ་སྐྱེས་པའི་སྐད་ཅིག་གཉིས་པ་ནས་ལོག་
ལྟ་མ་བསང་བར་དུ། རང་རྒྱུད་ལ་དགེ་བའི་རྩ་བའི་རྒྱུན་གཅོད་པ་ལས། སྔར་བྱས་
རྣམས་བཅད་པ་མིན་ཏེ། སངས་རྒྱས་ལ་དམིགས་པའི་དགེ་རྩ་དང་། བྱང་ཆུབ་ཏུ་བསྔོས་
པ་རྣམས་བར་མ་དོར་ཆུད་མི་ཟ་བའི་ཕྱིར་རོ། །དེས་ན་འཆོར་བའམ་ཤོར་བ་ཡིན་པར་གྲུབ་
བོ། །གལ་ཏེ་མ་འཆོར་ཟེར་ན་ལོག་ལྟ་ཅན་ཡིན་པ་གང་ཞིག བྱང་ཆུབ་སེམས་དཔའི་
སྤྱོད་པ་ལ་སྤྱོད་པ་ཞིག་ཀྱང་ཡོད་དགོས་པར་འགྱུར་ཏོ།།
དྲི་བ་ཞེ་གཉིས་པ། ཆ་མེད་རྟོགས་པས་དགེ་སྦྱོང་གི་འབྲས་བུ་ཐོབ་པ་དང་།
གྲུབ་མཐའ་སྨྲ་བའི་ཉན་ཐོས་ཙམ་ཡིན་པ་ནི་ནང་འགལ་ཏེ། སྐྱེ་འཕགས་གཅིག་ཏུ་གྱུར་རོ།།
ཞེས་གསུངས།
ལན་དུ། རྡོར་གསུང་ལས།
གནས་ལུགས་མཐོང་ཞེས་པ་ལས་འཕྲོས་ཏེ།
ཉན་ཐོས་ཀྱིས་ཀྱང་ཕྱོགས་གཅིག་བབས་ཀྱི་
འདིའི་འགྲེལ་པ་ཉི་སྣང་ལས། ཉན་ཐོས་
139



དྲིས་ལན་དོན་གཅིག་མ།
ཀྱིས་ཀྱང་ཕྱི་གཟུང་ཡུལ་རགས་པ་མ་གྲུབ་པ་རྡུལ་ཕྲན་ཆ་མེད་དང་། ནང་འཛིན་སེམས་མི་
རྟག་པ་སྐད་ཅིག་མར་ཤེས་པ་ལ་བརྟེན་ནས་དགེ་སྦྱོང་གི་འབྲས་བུ་བཞི་དང་རང་རྒྱལ་རྟོགས་པ་
དང༌། ཞེས་དང་། འདིར་གྲུབ་མཐའ་སྨྲ་བའི་ཉན་ཐོས་མ་གཏོགས། རྟོགས་པ་དང་
ལྡན་པ་དགྲ་བཅོམ་ལ་སོགས་ཏེ། དེ་རྣམས་ཀྱི་མངོན་རྟོགས་ཀྱི་ས་མཚམས་ནི་འདི་ལས་
འདས་པ་འོག་ཏུ་འཆད་དོ། །ཞེས་གསུངས་པ་ལ་དཔྱད་པའི་གཏམ་ཡིན་འདུག སྔ་མ་
ཆ་མེད་སོགས་རྟོགས་པའི་དགེ་སྦྱོང་གི་འབྲས་བུ་ཐོབ་པ་ནི་འཕགས་པ་དང་། གྲུབ་མཐའ་
སྨྲ་བའི་ཉན་ཐོས་ནི་སོ་སྐྱེ་ཡིན་པས་ནང་འགལ་ཏེ། སྐྱེ་འཕགས་གཅིག་ཏུ་འགྱུར་བས་སོ་
ཟེར། སྐྱེ་འཕགས་བར་ཁྱད་ཡོད་པ་ནི་ཆེས་བདེན་མོད། དགེ་སྦྱོང་གི་འབྲས་བུར་གཞོལ་
བ་དེ་ཉན་ཐོས་གྲུབ་མཐའ་སྨྲ་བ་ཡིན་ནམ་མིན། ཡིན་ན་གྲུབ་མཐའ་སྨྲ་བའི་ཉན་ཐོས་ཡིན་
ཏེ། ཉན་ཐོས་ཀྱི་དགེ་སྦྱོང་ཡིན་པའི་ཕྱིར། མིན་ན་ནང་པའི་དགེ་སྦྱོང་མ་ཡིན་པར་ཐལ།
གྲུབ་མཐའ་སྨྲ་བའི་ཉན་ཐོས་མ་ཡིན་པའི་ཕྱིར། ཡང་ན་འདིར་བསྟན་གྱི་ཉན་ཐོས་འཕགས་
པ་དེ་འཕགས་པ་གང་ཞིག་ཡིན་སྙམ་ན། འཕགས་པ་མཐོང་ལམ་པ། སྒོམ་ལམ་པ།
མི་སློབ་པ་གསུམ་ཡོད་པ་ལས་སྔ་མ་དག་ཡིན་ལ། གང་ཟག་ཟུང་བཞི་སྟེ། རྒྱུན་དུ་
ཞུགས་པ། ཕྱིར་འོང་བ། ཕྱིར་མི་འོང་བ། དགྲ་བཅོམ་པ་དང་བཞི་ལ་ཞུགས་འབྲས་ཀྱི་
ཟུང་བཞིར་གྱུར་པ་ལས་སྔ་མ་དག་ཡིན་པའི་ཕྱིར། རྒྱུ་མཚན་གོང་དུ་དགྲ་བཅོམ་སོགས་ཀྱི་
མངོན་རྟོགས་འདི་ལས་འདས་པར་བསྟན་པའི་ཕྱིར། དེའི་ཕྱིར་གྲུབ་མཐའ་སྨྲ་བའི་ཉན་ཐོས་
ཡིན་ན་སོ་སྐྱེ་ཡིན་པ་དང་། འཕགས་པ་ཡིན་ན་གྲུབ་མཐའ་སྨྲ་བའི་ཉན་ཐོས་མ་ཡིན་པ་གཏན་
ནས་མི་ཁྱབ་པས་ནང་འགལ་གྱི་སྐྱོན་མེད། འཕགས་པ་ནི་གྲུབ་མཐའ་སྨྲ་བ་ཡིན་ཏེ། རང་
140



དམ་ཆོས་དགོངས་གཅིག་གི་མཛེས་རྒྱན།
ལུགས་ཀྱི་གཞི་ལམ་འབྲས་གསུམ་ལ་སྒྲོ་འདོགས་མེད་པར་ཞུགས་ཤིང་། འབྲས་བུར་གནས་
པའི་ཕྱིར། དེར་མ་ཟད་སོ་སྐྱེ་ཡིན་ན་གྲུབ་མཐའ་སྨྲ་བ་ཡིན་པས་མི་ཁྱབ་སྟེ། ནང་པའི་
གྲུབ་མཐའ་མི་ཤེས་པའི་ནང་པ་ཡོད་པ་བཞིན་ཏེ། བོད་ཀྱི་བླ་གྲྭ་ཕལ་མོ་ཆེ་བཞིན་ནོ། །འདིར་
ཡང་གྲུབ་མཐའ་སྨྲ་བའི་ཉན་ཐོས་ཀྱི་རྟོགས་ཚད་དེ་ཐེག་ཆེན་གྱི་ལྟ་བ་དང་བསྡུར་ནས་གླེང་བས་
ཀྱང་མཚོན་པ་ཡིན་ནོ་སྙམ།
དྲི་བ་ཞེས་གསུམ་པ། ཆོས་ཀྱི་བདག་མེད་ས་བརྒྱད་མངོན་དུ་བྱས་པའི་སྒྲུབ་
བྱེད་དུ་རྒྱ་ཆེ་རོལ་བ་དང་། གསང་འདུས་ཀྱི་ལུང་དྲངས་ཀྱང་དེར་གསལ་ཁ་མ་མཆིས་པས་
སྒྲུབ་པར་མི་ནུས་སོ། །ཞེས་གསུངས། །
ལན་དུ། འདི་ནི་རྡོར་གསུང་ལས། ཆོས་ཀྱི་བདག་མེད་ས་བརྒྱད་པ་ལ་མངོན་
དུ་བྱས་ཞེས་པ་ལས་འཕྲོས་པ་སྟེ། དེའི་རྒྱབ་རྟེན་གྱི་ལུང་གིས་བསྒྲུབ་བྱ་དེ་སྒྲུབ་པར་མི་
ནུས་པས། བསྒྲུབ་བྱ་ཡང་འཐད་ལྡན་མིན་པའི་དོགས་པ་སྐྱེས་འདུག་པ་ནི་ཁག་མེད། རྗེ་
ཀུན་དགའ་ལེགས་པས། ས་མ་ཐོབ་ལ་ས་རྒྱུས་ཅི་ཞེས་པ་ལྟར་ཡིན་ལ། རྗེ་འབྲི་གུང་
པས་ཚད་མ་བཞིས་གཏན་ལ་ཕབ་པ་ལས། དཔེ་བལྟས་དང་གོ་ཡུལ་གྱིས་གཏན་ལ་ཕབ་
པ་མ་ཡིན་པས། རང་རེས་ཀྱང་དེ་མཚུངས་སུ་ཐོས་བསམ་སྒོམ་གསུམ་གྱིས་རྟོགས་དགོས་
པར་སྨྲོས་ཅི་དགོས། འདིར་ཡང་དཔྱད་ན། ཆོས་ཀྱི་བདག་མེད་དེ་མངོན་རྟོགས་རྒྱན་དུ་
ས་དང་པོར་རྟོགས་པར་གསུངས་ལ། སློབ་དཔོན་ཀླུ་སྒྲུབ་ཀྱིས་ས་བརྒྱད་པར་རྟོགས་པར་
141



དྲིས་ལན་དོན་གཅིག་མ།
གསུངས་པས། འགལ་བར་བཟུང་བཞིན་ཡོད། དོན་དུ་ས་དང་པོ་དེ་དག་པ་ས་གསུམ་
གྱི་དང་པོ་ལ་གོ་དགོས་ཏེ། ས་བརྒྱད་པ་གཞོན་ནུའི་ས་ལ་ཕ་རོལ་ཏུ་ཕྱིན་པ་བཅུ་རྫོགས་
པར་བསྟན་པའི་ཕྱིར། དེ་ཡང་ཡིན་ཏེ། ཆོས་ཀྱི་བདག་མེད་དུ་མངོན་དུ་གྱུར་ཚེ། ཆོས་
རྣམས་ལ་རང་བཞིན་གང་ཡང་མེད་ཅིང་མི་གཡོ་བར་རྟོགས་པའི་ཕྱིར། མཚན་དེ་སྐད་བཏགས་
པའི་ཕྱིར། དེ་ཡང་དབུ་འཇུག་ལས་ས་བརྒྱད་པར་ཡིན་པ་ཆེས་གསལ་བར་བསྟན་པའི་ཕྱིར་
བསྙོན་དུ་མེད་ལ། སེམས་ཙམ་པའི་མངོན་རྟོགས་ས་བདུན་ཡིན་པས་ཀྱང་གྲུབ་སྟེ། ལང་
གཤེགས་ཀྱི་ལུང་དྲངས་པ་ལས། སེམས་ཙམ་ལ་ནི་བདུན་པ་སྟེ། །སྣང་བ་མེད་པར་ས་
བརྒྱད་ཡིན། །ཞེས་པས་ཀྱང་གྲུབ། ཇི་ལྟར་ན། སྣང་བ་མེད་པ་ནི་ཆོས་ཀྱི་བདག་མེད་
པ་ཡིན་པའི་ཕྱིར། གང་ཡང་རང་བཞིན་ཡོད་པར་མ་དམིགས་པའི་ཕྱིར། རྒྱ་ཆེ་རོལ་བའི་
ལུང་གིས་ཀྱང་གྲུབ་ཏེ། ཆོས་འདི་ཐམས་ཅད་རང་བཞིན་བདག་མེད་པའི། །བཟོད་པ་
བདག་གིས་ཐོབ་པ་དེ་ཡི་ཚེ། །ཞེས་པས་ཆོས་བདག་མེད་པ་མངོན་དུ་གྱུར་པ་ནི། མི་སྐྱེ་
བའི་ཆོས་ལ་བཟོད་པ་ཐོབ་པ་དེ་ཡིན་པས་སོ། །ས་བདུན་པ་ཐབས་ཀྱི་ཕ་རོལ་ཏུ་ཕྱིན་པ་ནི།
ཆོས་ཀུན་སེམས་ལས་གཞན་ཕྱི་རོལ་དུ་མེད་པའི་རྟོགས་པ་ནང་ནས་ཤར་བས། གཞན་
དོན་དུ་སྡུག་བསྔལ་བཟོད་ནུས་པར་བསྟན་པས་ཕྱིར་དང་། གསང་འདུས་ཀྱི་ལུང་གིས་ཀྱང་
གྲུབ་ཏེ། སེམས་ཙམ་ལས་འདས་ཏེ། ནང་གི་སེམས་ཀྱང་མི་དམིགས་པར་བསྟན་པའི་
ཕྱིར། གཟུང་དང་འཛིན་པ་རྣམ་སྤངས་པ། །ཆོས་བདག་མེད་པ་མཉམ་པ་ཉིད། །ཅེས་
པས་ཆེས་གསལ་བས། དེ་བཞིན་དུ་མདོ་བསྡུས་པར་ཡང་། ས་བརྒྱད་པར་ལུང་བསྟན་
ཚུལ་བྱུང་བས་ཀྱང་རྒྱ་ཆེ་རོལ་བའི་ལུང་དེས་གྲུབ་པར་བསལ། གལ་ཏེ་ས་དང་པོར་ཆོས་
142



དམ་ཆོས་དགོངས་གཅིག་གི་མཛེས་རྒྱན།
ཀྱི་བདག་མེད་མཐར་ཕྱིན་པར་རྟོགས་པར་གསུངས་པ་དེ། མ་དག་ས་བདུན་གྱི་དང་པོ་དེ་
ཡིན་པར་འདོད་ན། དེ་ཡན་ལ་བགྲོད་དུ་མེད་པར་ཐལ་ཏེ། བདག་མེད་གཉིས་མངོན་དུ་
བྱས་ཟིན་པའི་ཕྱིར། ཉན་ཐོས་དང་རང་རྒྱལ་དགྲ་བཅོམ་གྱིས་ཀྱང་། ཆོས་བདག་མེད་པ་
མངོན་དུ་བྱས་པར་ཐལ། ས་དྲུག་མན་ཆད་ཀྱི་མངོན་རྟོགས་ཐུན་མོང་ཡིན་ཚུལ་ལུང་གིས་
གྲུབ་ཅིང་རིགས་པས་འཐད་པའི་ཕྱིར། ས་དྲུག་མན་ཆད་ཀྱང་ཐུན་མོང་ཡིན་མི་དགོས་པར་
ཐལ། ས་དང་པོ་ནས་མངོན་དུ་གྱུར་ཟིན་པའི་ཕྱིར། ཉན་ཐོས་ཀྱིས་ཆོས་ཀྱི་བདག་མེད་མ་
རྟོགས་ཟེར་བའང་མི་འཐད་པར་ཐལ། ཟླ་གྲགས་ཀྱི་འཇུག་པར། ནན་ཆགས་ཀྱིས་ས་
དྲུག་མན་ཆད་ཐུན་མོང་དུ་སྒྲུབ་པ་དོན་མེད་ཀྱི་ངལ་བར་ཐལ། ལང་གཤེགས་ནས་སེམས་
ཙམ་པས་ས་བདུན་པའི་མངོན་རྟོགས་སུ་བཤད་པའང་མི་འཐད་པར་ཐལ་ལོ། །དེ་བས་ན་
མ་དག་ས་བདུན་གྱི་དང་པོར་ཆོས་ཀྱི་བདག་མེད་ཕྲ་མོའི་ཆ་ཤས་ཤིག་རྟོགས་པར་འདོད་ན་རུང་
གི འཐར་ཕྱིན་པ་ནི་ས་བརྒྱད་པ་ལས་གཞན་དུ་འོངས་ཐབས་མེད་པ་འདི་ག་ཡིན་ནོ།།
བསམ་
དྲི་བ་ཞེ་བཞི་པ། ལོག་ལྟ་ལྡན་པའི་ལེགས་སྤྱད་མི་དགེ་བར་འགྱུར་ན།
སྦྱོར་དགེ་སྡིག་གི་འབྲས་བུ་སོ་སོར་འབྱུང་ཐབས་མེད་དེ། ཞེས་གསུངས།
ལན་དུ། འདི་ནི་རྡོར་གསུང་ལས། མཐོ་དམན་གང་དུ་ཡང་ཞིང་ཡར་གདམས་
པ་གནད་ཟབ་པར་བཞེད་པའི་སྐབས་སུ་ཉི་སྣང་དུ་བཤེས་སྤྲིངས་ཀྱི་ལུང་། གང་ཟག་ལོག་
པར་ལྟ་བས་ལེགས་སྤྱད་ཀྱང་། །ཤིན་ཏུ་རྣམ་པར་སྨིན་པ་མི་བཟད་པ་ལྡན། །ཞེས་
143



དྲིས་ལན་དོན་གཅིག་མ།
དྲངས་པ་འདི་ལ་གསུངས་པ་ཡིན་འདུག་ལ། ཉི་སྣང་དུ། ཞིང་དམན་པ་ནི་ཚོགས་
བསགས་པའི་ཡུལ་མིན་ཏེ། ཞེས་བཤེས་སྤྲིངས་ཀྱི་ལུང་དྲངས་པ་ནི། དོན་དང་ཆེར་མི་
འབྲེལ་བར་གྱུར་འདུག འགྲེལ་ཆེན་དུ། ཞིང་བཟང་པོ་ལ་དམན་པར་བལྟས་ན་ཉེས་པ་
འབའ་ཞིག་འོང་སྟེ། བཤེས་སྤྲིངས་ལས། ནས། ཞེས་པས་རང་སེམས་དག་པ་གལ་
ཆེ། ཞེས་བྱུང་བ་ནི། ཞིང་དམ་པའི་གང་ཟག་ལ་ལོག་ལྟས་དམན་པར་བལྟས་ནས་
མཆོད་སྦྱིན་བྱས་ན། ཉེས་པ་འོང་བས་དག་སྣང་དགོས་གསུངས་པས་བརྗོད་བྱ་དངོས་
དང་འབྲེལ་ཆེ་བར་འདུག དཔེར་ན་འཕགས་པའི་གང་ཟག་ལ་ཕལ་བར་བལྟས་ནས་བསྙེན་
བཀུར་བྱས་པ་བཞིན་ནོ། །ཁྱེད་ལྟར་ན་བསམ་པ་ལོག་ལྟ་ཡིན་པ་གང་ཞིག སྦྱོར་བ་
དགེ་བ་ཡང་དག་ཡིན་པར་གྲུབ་ཏེ། རྣམ་སྨིན་ངན་པ་མི་བཟད་ཁོ་ན་མི་འབྱུང་བའི་ཕྱིར་ཏེ།
དགེ་བའི་འབྲས་བུ་བདེ་བ་འབྱུང་དགོས་པའི་ཕྱིར་རོ། །དེ་ཡང་ཡིན་མོད། དེ་ལྟར་ན་
བཤེས་སྤྲིངས་སུ། གང་ཟག་ལོག་པར་ལྟ་བས་ལེགས་སྤྱད་ཀྱང་། །རྣམ་པར་སྨིན་པ་
བཟང་ངན་གཉིས་སུ་ལྡན། །ཞེས་འོང་དགོས་ཀྱང་། མི་བཟད་ལྡན་ཞེས་པ་ལས་མ་བྱུང་
བས་དཔྱད་དགོས་པར་སེམས་ཏེ། སློབ་དཔོན་འཕགས་པ་འདི་ཙམ་ལ་མི་རྨོངས་པས་མི་
བཟད་ལྡན་གསུངས། ལོ་ཙཱ་བས་འགྱུར་ནོར་བའང་མི་སྲིད་དེ། རྒྱ་འགྲེལ་སོགས་
སུའང་གསལ་བས། འདི་ནི་གདོན་མི་ཟ་བར་ལྟར་སྣང་གི་དགེ་བ་ལ་གསུངས་པར་མངོན་
ཏེ། ལོག་པར་ལྟ་བ་དེ་ལེགས་སྤྱད་དམ་དགེ་བར་ལོག་པར་ལྟ་བ་མིན་ན། དེ་ལ་ལོག་
ལྟ་གང་ལས་ཐོབ། མ་ཟད་འདིའི་ལོག་ལྟ་ནི་ལོག་ལྟ་ལྟར་སྣང་ཡང་མ་ཡིན་ཏེ། རྣམ་
སྨིན་མི་བཟད་ལྡན་པའི་ཕྱིར། ལོག་པར་ལྟ་བའི་ལེགས་བྱས་དེ་ནི། ལྟར་སྣང་གི་དགེ་
144



དམ་ཆོས་དགོངས་གཅིག་གི་མཛེས་རྒྱན།
བ་ལས་མ་འདས་པས་དེ་ལྟར་གསུངས། དེའི་ཕྱིར་འབྲུག་པ་ཀུན་ལེགས་ཀྱིས། ལྟར་
སྣང་དགེ་ནའང་། དོན་ལ་སྡིག་པ་ལ་དགེ་བར་མིང་བཏགས་པར་འདུག་ཅེས་གསུངས་པ་
ལྟར་ཡིན་པས། ཐེ་ཚོམ་གྱི་གཞི་འཇའ་ལྟར་དེངས་བར་ངེས་སོ།།
གཤིས་ལ་མེད་
དྲི་བ་ཞེ་ལྔ་པ། ཞིང་དམན་པ་བསམ་པས་བསྒྱུར་བཏུབ་ན།
ཀྱང་བལྟས་པས་འགྱུར་བར་ཐལ་ལོ། །ཞེས་གསུངས།
ལན་དུ། འདི་ནི་རྡོ་རྗེ་གསུང་སྔ་མ་དེའི་འགྲེལ་བ་ལས་འཕྲོས་པ་ཡིན་ཏེ། ཉི་
སྣང་ལས། ཞིང་དམན་པ་ལས་མ་རྙེད་ན་བསམ་པས་བསྒྱུར་བཏུབ་སྟེ། ཞེས་སྔོན་བྱུང་
གི་ལོ་རྒྱུས་དང་བཅས་བྱུང་བ་ལ་ཟེར། འདིར་བསྟན་བསྒྱུར་བཏུབ་གསུངས་པ་ནི་འགྱུར་
བ་གཏོང་ཐུབ་པ་དང་། གང་གིས་གཏོང་ཐུབ་ན་བསམ་པས་ཞེས་བསྟན། གང་བསྒྱུར་ན།
ཞིང་དམན་པ་དག་ཞིང་དམ་པར་བསྒྱུར་བས་ཞིང་དམན་པ་ཞེས་གསལ། ཇི་ལྟར་བསྒྱུར་ན། །
སྔོན་བྱུང་གི་གླེང་གཞི་དང་འཇིག་རྟེན་མགོན་པོའི་ལོ་རྒྱུས་ལྟར་བསྒྱུར། གང་ལྟར་བསྒྱུར་
ན། རང་ངོས་སུ་ཡུལ་དམན་པ་དེ་དག་ཞིང་དམ་པ་མཆོག་གསུམ་སོགས་ཀྱི་རང་བཞིན་དུ་
བསྒྱུར། དགོས་པ་ཅི་ཡོད་སྙམ་ན་རང་ཉིད་ཀྱི་རྒྱུད་ལ་དག་སྣང་གོང་དུ་འཕེལ་བ་དང་། གཞན་
སྐྱོན་རྟོག་པའི་རྒྱུན་ཆད་པ་དང་། དགེ་བའི་རྩ་བ་ཡང་ཆེས་ཆེར་འཕེལ་བ་སོགས་འབྱུང་།
གལ་ཏེ་གཞན་སྐྱོན་རྟོག་ཀྱང་དེ་ཉིད་དགེ་བར་ནི་བསྒྱུར་མི་ནུས་པས། སླར་རང་རྒྱུད་ཀྱི་དགེ་
བ་ཉམས་ཏེ། གཞན་སྐྱོན་རྟོག་པ་ནི་དགེ་བའི་ལས་མ་ཡིན་པའི་ཕྱིར། གལ་ཏེ་དག་སྣང་
145



དྲིས་ལན་དོན་གཅིག་མ།
སྦྱང་ན་འབྱོངས་སམ་ཞེ་ན་འབྱོངས་ཏེ། ནང་པར་བལྟོས་པའི་ཕྱི་རོལ་བའི་ཆོས་ལུགས་ཀུན་
མ་དག་པ་དྲི་མ་དང་བཅས་པ་ཡིན་མོད། ཁོང་ཚོའི་ངོར་ཡང་དག་ཏུ་གྲུབ་པ་ནི་དག་སྣང་
འབྱོངས་པས་ཡིན་པས་སོ། །དག་སྣང་འབྱོངས་ན་དག་པའི་སྣང་བ་འབའ་ཞིག་འཆར་བར་
གསུངས་པས་ཀྱང་གྲུབ། འདི་དང་གཤིས་ལ་མི་གནས་ན་བལྟས་པས་མི་འགྱུར་བ་གཉིས་
མི་འགལ་ཏེ། སྔ་མ་ནི་དག་སྣང་འབྱོངས་བ་འདི་ནི། གཤིས་བབས་ཡིན་པས་རང་ངོས་
ནས་རང་རྒྱུད་ཆུད་མ་ཟོས་པའི་ཕྱིར། གཞན་ངོས་སུ་འགྱུར་བ་གཏོང་བའི་དོན་མིན་ཏེ། ཕ་
རོལ་པོའི་ཞིང་དེ་ཁོ་རང་གི་བབས་ལྟར་གནས་པའི་ཕྱིར། དུང་སོལ་བར་མི་འགྱུར་བ་བཞིན་
ནོ། །ཕྱི་མ་ནི་གཤིས་བབས་མ་ཡིན་པས་དེ་ལྟར་འབྱུང་བའི་གནད་མེད་པས། སྔ་མས་
བསྒྱུར་བཏུབ་པ་དེ་ཡང་རང་ངོས་སུ་དག་སྣང་གིས་ཞིང་དམ་པར་བསྒྱུར་བ་ཙམ་ལས། གཞན་
ངོས་བསྐྱར་བཏུབ་པར་མ་གསུངས་ཏེ། གཤིས་བབས་ལ་སུས་ཀྱང་བསྒྱུར་དུ་མེད་པས་སོ།།
དྲི་བ་ཞེ་དྲུག་པ། འཁོར་འདས་གཉིས་ཀ་བསྔོ་ན།
ཀྱང་བསྔོ་བར་འགྱུར་ཞིང་། དེ་ལྟར་ན་དཀར་ནག་ཟང་ཐལ་དང་།
བ་ཞེས་པ་དོན་མེད་དུ་འགྱུར་རོ། །ཞེས་གསུངས།
མི་དགེ་བའི་རང་གཤིས་
བསགས་ཡོད་དགེ་
ལན་དུ། འདི་ནི་རྡོར་གསུང་ལས། འཁོར་འདས་ཐམས་ཅད་ཀྱི་དགེ་བའི་རྩ་
བ་བསྔོ་ཞེས་པའི་འགྲེལ་བ་ལས་འཕྲོས་པར་མངོན་ཏེ། ཉི་སྣང་ལས། ས་པན་གྱི་རབ་
དབྱེར་བཀག་པ་རྣམས་རྩོད་སྤོང་གི་སྐབས་སུ། ཡང་བེམ་པོ་དང་ནི་དངོས་མེད་དང་། །འཕགས་
ཟ
，
།
146



དམ་ཆོས་དགོངས་གཅིག་གི་མཛེས་རྒྱན།
པའི་ཆོས་ཀྱང་ཅིས་མི་བསྔོ། །ཞེས་པ་ཡང་དོན་ལས་གོལ་ཏེ། འཁོར་འདས་གཉིས་ཀ་
བསྔོ་བའི་ལུང་སྔར་བཤད་པས་སོ། །ཞེས་པ་འདི་ལ་བཤད་པ་ཡིན་པའི་ཕྱིར་ཏེ། འདིར་
འཁོར་འདས་གཉིས་ཀ་བསྔོ་ན། ཞེས་དོགས་པ་བཀོད་པས་སོ། །འདིར་མ་བརྟགས་མ་
དཔྱད་ཅིང་གྱ་ཚོམ་གྱིས་གཞལ་ན། འཁོར་འདས་གཉིས་ཀ་བསྔོ་བའི་ཞེས་པ་འདི་ལས།
འཁོར་འདས་གཉིས་ཀ་བསྔོ་བ་ལས་དགེ་བ་བསྔོ་བ་ཚིག་ཟིན་ལ་མེད་པས། འཁོར་བ་བསྔོ་
བ་ཞེས་པར་གོ་ཞིང་། དེའི་དགེ་སྡིག་གཉིས་ཀ་བསྔོ་དགོས་པ་ལྟ་བར་གོ་བར་འགྱུར་སྲིད་
ལ། དེ་ལྟར་གོ་ན། དཀར་ནག་ཟང་ཐལ་མིན་པ་སོགས་ཀྱི་སྐྱོན་འབྱུང་རྒྱུ་ཐེ་ཚོམ་མེད་
མོད། འོན་ཀྱང་རྡོར་གསུང་ནས་མཐར་ཆགས་སུ་གཞལ་ནས་ཞིབ་མོར་རྟོགས་ཐུབ་ན། སྐྱོན་
ནམ་གོ་ལྡོག་དེ་འདྲ་འབྱུང་བའི་གནད་མེད་དེ། དེ་ལས་འཁོར་འདས་གཉིས་ཀ་བསྔོ་བའི་
ལུང་སྔར་བཤད་པ་ཞེས་པས། ལུང་དོན་གྱི་བསྔོ་བྱ་ནི་དགེ་བ་ཡིན་པ་ཆེས་གསལ་བར་
བསྟན་པས། བསྙོན་འདིང་བའི་གཞི་གཏན་ནས་མེད། གཙོ་བོར་རྡོ་རྗེ་རྒྱལ་མཚན་གྱི་
བསྔོ་བ་ལས། འཁོར་བ་རིགས་དྲུག་གིས་དུས་གསུམ་གྱི་དགེ་ཚོགས་བསྔོ་བར་གསུངས་
པའི་ཕྱིར། ཡུམ་དང་སྡུད་པ་ལས་འདས་པའི་དགེ་བ་བསྔོ་བར་ནན་ཆགས་ཀྱིས་གདམས་
པ་བཞིན། ཆོས་རྗེ་འབྲི་གུང་པས་ཇི་ལྟ་བ་བཞིན་ཉམས་སུ་བླངས་པ་ཡིན་ལ། བོད་བརྒྱུད་
པ་ཕལ་ཆེ་བས་བདག་གི་དགེ་བའི་རྩ་བ་ཁོ་ན་བསྔོ་བ་དང་། ལ་ལས་སེམས་ཅན་གྱི་དགེ་
བ་བསྔོ་བ་ལས་འདས་པའི་དགེ་བ་བསྔོ་བ་མེད་ལ། ཡོད་དགེ་བསྔོ་བ་ནི་དེ་བས་ཀྱང་མེད་
པས། གཞན་དང་འགལ་བ་ལྟར་གྱུར་ཡོད་མོད། དོན་ལ་ཆེས་འཐད་པ་ཡིན་ཏེ། རྒྱལ་
བའི་དགོངས་པ་དང་མི་འགལ་བའི་ཕྱིར། འབྲུག་པ་ཀུན་ལེགས་ཀྱི་ཞལ་སྔ་ནས།
147



དྲིས་ལན་དོན་གཅིག་མ།
-
--
--
བཅོམ་ལྡན་འདས་ཀྱི་གསུང་དང་མཐུན་ཞིང་མ་འགལ་ན། ཆོས་གཞན་གང་དང་། འགལ་
རུང། འགལ་གྱིན་བཟང་། ཞེས་གསུངས་པ་བཞིན་དུ་ཤེས་པར་བྱ་དགོས་སོ།།
དྲི་བ་ཞེ་བདུན་པ། ཆོས་དབྱིངས་བསྔོ་བས་འགྱུར་མི་འགྱུར་དྲིས་པ་བསྔོ་བའི་
དོན་བསྒྱུར་བ་ཡིན་ཀྱང་། བསྔོ་རྒྱུ་འདུས་མ་བྱས་བཀག་པ་ཡིན་ཞེས་པ་ནི་ལན་ལྟར་སྣང་ངོ༌། །
ཞེས་གསུངས། །
ལན་དུ། འདི་ཡང་རྡོར་གསུང་སྔ་མའི་འབྲེལ་བའི་འཕྲོས་ཏེ། ཉི་སྣང་ལས།
ཡང་། ཆོས་དབྱིངས་དགེ་བར་བྱས་ནས་ནི། དེ་ལ་བསྔོ་བའི་རྒྱུར་བྱེད་པ་དང་། བསྔོ་
བས་འགྱུར་ན་འདུས་བྱས་འགྱུར། །མི་འགྱུར་བསྔོ་བ་དོན་མེད་ཡིན། །ཞེས་པ་ཡང་རྣམ་
པར་མ་བརྟགས་པ་སྟེ། པ་རི་ཝ་རྟིའི་སྒྲ་དོན་ཡོངས་སུ་བསྒྱུར་བ་ཡིན་པས། བསྔོ་རྒྱུ་
འདུས་མ་བྱས་བཀག་པ་ཡིན་པ་ལུང་མང་པོས་གྲུབ་པས་ཁྱེད་ནོངས་ལ། ཟག་བཅས་ཟག་
མེད་དུ་བསྒྱུར་བ་སོགས་དོན་མང་། ཞེས་གསུངས་པ་འདི་མི་འཐད་པར་བརྗོད་པར་འདོད་
པ་ཡིན། དེ་ཡང་ལྟར་སྣང་ཡིན་མིན་དཔྱད་ན། སྤྱིར་བཏང་དུ་མདོ་སྡེ་རྒྱན་དུ། བསྔོ་
བ་མི་ཟད་ལམ་ཡིན་ཕྱིར། །སྤེལ་དང་བསྒྱུར་བའི་ཆོས་ཅན་ཡིན། །ཞེས་གསུངས་པ་ནི་
དགེ་བ་དེ་ཉིད་མི་ཟད་པར་གོང་དུ་འཕེལ་ཞིང་། བྱང་ཆུབ་ཀྱི་རྐྱེན་དུ་བསྒྱུར་བར་བསྟན་ཡོད།
ས་པན་ནི་ཡོད་པའི་དགེ་བ་བསྔོ་བྱར་མི་བཞེད་མཁན་གྱི་ཕྱོགས་ཡིན་ཏེ། ཁོང་དག་གི་གཞུང་
དུ་དེ་ལྟར་མི་བཞེད་པའི་ཕྱིར་དང༌། ཡོངས་གྲགས་ལྟར་བསྔོ་བྱ་ཡིན་ན་འདུས་བྱས་ཡིན་
148



དམ་ཆོས་དགོངས་གཅིག་གི་མཛེས་རྒྱན།
པས། ཁྱབ་པར་དམ་བཅའ་བའི་ལུགས་ཡིན་སྟབས། བསྔོ་བ་ཡིན་ན་བསྒྱུར་བ་ཡིན་ལ།
བསྒྱུར་བ་ཡིན་ན་འདུས་བྱས་ཁོ་ན་ཡིན་པར་བཞེད་པར་ཨ་འཐས་ཆེས་པས་དྲི་བ་དེ་ལྟར་མི་གཏོན་
ག་ལ་སྲིད། དཔེར་ན་འོ་མ་མ་གཏོགས་མངར་མོ་མ་མྱོང་བ་ལ། མངར་ཆ་གླེང་ན་འོ་མ་
ཡིན་པ་ལས་གཞན་མི་སྲིད་ཅེས། ཨུ་ཚུགས་བྱེད་པ་ནི་ཆོས་ཉིད་ཡིན་པ་བཞིན་ནོ། །རྗེ་
ཆོས་གྲགས་ཀྱི་གསུང་འདི་ཞྭ་དམར་བའི་དགོངས་གཅིག་ལས་དྲངས་པ་ཡིན་ཀྱང་། ཆ་
ཚང་མ་དྲངས་པས་འདིར་མག་མོག་ལྟ་བུར་གྱུར་པས། ཆ་ཚང་དྲངས་ན་ཞྭ་དམར་དགོངས་
གསལ་ལས། སེམས་ཀྱི་ཆོས་ཉིད་དང་བསོད་ནམས་བྱ་བའི་དངོས་པོ་གསུམ་ལ་སོགས་
པའི་མཚན་ཉིད་ལ་གཉིས་སུ་མེད། གཉིས་སུ་བྱར་མེད། སོ་སོ་མ་ཡིན་ཐ་མི་དད་པར་
བསྟན་པ་ཡིན་པའི་ལུང་བསྙོན་དུ་མེད་པ་འདི་དང་། བསྔོ་རྒྱུའི་དགེ་རྩ་ཡིན་ན་འགྱུར་བཅས་
འདུས་བྱས་སུ་དམ་བཅའ་བ་དངོས་སུ་འགལ་ལོ། །པ་རི་ཝ་རྟའི་སྒྲ་དོན་ཡོངས་སུ་བསྒྱུར་
བ་ཡིན་པས། བསྔོ་རྒྱུ་འདུས་བྱས་ཀྱི་དགེ་བར་མ་ངེས་ཏེ། ཡེ་ཤེས་ཀྱི་ཚོགས་འདུས་མ་
བྱས་ཀྱང་བསྔོ་རྒྱུར་ལུང་གིས་གྲུབ་ཅིང་། སྒྲ་དོན་དང་མི་འགྱུར་བའི་སྐྱོན་མེད་དེ། ཟག་
བཅས་ཟག་མེད་དུ་བསྒྱུར་བ་ལྟར། ཟག་མེད་ཡེ་ཤེས་གོང་ནས་གོང་དུ་དག་ཅིང་། ཡོན་
ཏན་འཕེལ་བར་བསྒྱུར་བའི་ཕྱིར་ཡོངས་སུ་བསྔོ་བར་གྲུབ་བོ། །ཞེས་གསུངས་པས་གསལ་
པོར་རྟོགས་པར་ནུས་པའི་ཕྱིར། ཡོད་པའི་དགེ་བ་དེ་ཉིད་དགེ་བ་ཡིན་ནའང་། བྱང་ཆུབ་
དུ་བསྔོ་བས་ཁ་མ་བསྒྱུར་ན་བྱང་ཆུབ་ལ་མི་ཕན་པས། དགེ་བ་ཙམ་པོར་འགྱུར་བས། འདིར་
ཆེད་དུ་བསྔོ་བ་ཡིན་ལ། བསྔོ་ཚུལ་ནི་འཁོར་གསུམ་མི་དམིགས་པས་བསྔོ་བ་ཡོངས་གྲགས།
འདིར་བསྒྱུར་ཞེས་པའི་དོན་གྱིས་འདུས་བྱས་ལྟ་བུར་ཐལ་བ་ནི། སོ་སོའི་རྣམ་རྟོག་གི་སྐྱེད་
149



དྲིས་ལན་དོན་གཅིག་མ།
པ་ལས་མ་འདས་ཏེ། གཞན་དུ་ཏིང་ངེ་འཛིན་བསྒོམ་བྱ་བ་དེ་དམིགས་པ་ཡོད་པར་ཐལ།
བསྒོམ་པའི་ཕྱིར། མཉམ་པར་བཞག་བྱ་བ་དེ་དམིགས་པར་ཡོད་པར་ཐལ། མངོན་དུ་
བཞག་པའི་ཕྱིར། ཏིང་ངེ་འཛིན་ལ་སྙོམས་པར་ཞུགས་སོ་བྱ་བ་དེས། སངས་རྒྱས་ལ་
མཉམ་རྗེས་ཡོད་པར་ཐལ། སྙོམས་པར་ཞུགས་པ་ཡོད་པའི་ཕྱིར། ཉིན་མཚན་དུས་དྲུག་
ཏུ་སེམས་ཅན་ལ་གཟིགས་བྱ་བ་དེས། རྟག་ཏུ་མ་གཟིགས་པར་ཐལ། དུས་དྲུག་ལས་
གཟིགས་ལོང་མེད་པའི་ཕྱིར། ཏིང་ངེ་འཛིན་གྱི་སྒོ་དུ་མ་ཡོད་པར་གསུངས་པས་ཀྱང་འདུས་
བྱས་ཡིན་པར་ཐལ། སྒོ་དུ་མ་ཡོད་པའི་ཕྱིར། སངས་རྒྱས་དེ་དང་དེ་ལྟ་བུར་དགོངས་བྱ་
བས་རྣམ་རྟོག་ཡོད་པར་ཐལ། དགོངས་པ་སྣ་ཚོགས་བཞེས་པའི་ཕྱིར་སོགས་ཀྱི་རྙོགས་
མ་བསླངས་ན་ཇི་ལྟར་ལན་འདེབས་པ་ལྟར་གོ་བར་བྱའོ།།
སྨྲས་པ། སྣ་ཚོགས་ལས་ཀྱིས་བསྐྲུན་པའི་སྲིད་པའི་ཁམས།།
སྣ་ཚོགས་ཐབས་ཀྱིས་ལས་ལས་སྒྲོལ་བའི་མགོན།།
སྣ་ཚོགས་གདུལ་བྱའི་བློ་ལྟར་བསྟན་པའི་ཆོས།།
སྣ་ཚོགས་དགོངས་པའི་མཐའ་ནི་སུ་ཡིས་དཔོགས།།
རྟེན་འབྲེལ་ཆོས་ཀྱིས་བསྡུས་པའི་གཤིས་བབས་ཉིད།།
རྟེ་འབྲེལ་གནད་རྣམས་རྟོགས་པའི་ཡུལ་གྱུར་པས།།
རྟེན་འབྲེལ་མཐར་ཕྱིན་བླ་མའི་གསུང་གསང་གིས།།
རྟེན་འབྲེལ་གནད་རྣམས་བསྟན་འདི་སུ་ལ་དབང་།།
150



དམ་ཆོས་དགོངས་གཅིག་གི་མཛེས་རྒྱན།
་
མ་ལུས་ཤེས་བྱའི་སྒོ་འབྱེད་ཚིག་ལ་རྨོངས།།
མ་ནོར་ཤེས་བྱའི་གནད་སྟོན་དོན་ལ་རྨོངས།།
མ་འདྲེས་ཤེས་བྱའི་གནས་སྣང་བབས་ལ་རྨོངས།།
མ་སྦྱངས་སངས་རྒྱས་ཐོབ་འདོད་སྙིང་རྗེའི་ཡུལ།།
ཞེས་རང་གིས་རང་ལ་ཞེ་ཁྲེལ་འདེབས་པའི་ཚིགས་བཅད་བར་སྐབས་འདིར་ངལ་གསོར་
བཀོད་པའོ།།
དྲི་བ་ཞེ་བརྒྱད་པ། མཐོང་ལམ་འགག་པ་མེད་ན་རྗེས་ཐོབ་མི་སྲིད་པར་
འགྱུརཞིང་། མཉམ་བཞག་ལས་མི་གཡོའོ་ཞེ་ན། ཉོན་མོངས་དང་རྣམ་རྟོག་སྐྱེ་བ་རྗེས་
ཤེས་སུ་འདོད་པས་གནོད་དོ། །ཞེས་གསུངས་པ་ལ། །
ལན་དུ། རྡོར་གསུང་ལས། དབང་གི་དོན་རྒྱུད་ལ་སྐྱེས་ན་ཐོབ་ཅེས་གསུངས་
པའི་འགྲེལ་བ་ལས་འཕྲོས་པའི་དོན་ཏེ། དགོངས་འགྲེལ་ཉི་སྣང་མར་སྐབས་འདིར། དེས་
ན་སྐབས་འདིར་དབང་དོན་ཞེས་པ་དབང་བཞིའི་དོན་ཕྱིན་ཅི་མ་ལོག་པ་རྒྱུད་ལ་སྐྱེས་ན་ཐོབ། མ་
སྐྱེས་ན་མི་ཐོབ་པ་ལ་དགོངས་པ་མིན་གྱི། དེ་ལྟར་ཡིན་ན་དེང་སང་དབང་ཐོབ་པ་མི་སྲིད་
མོད། འདིར་ནི་རྗེ་ནཱ་རོ་པས། དབང་བསྐུར་གྱི་དུས་སུ་མཐོང་ལམ་སྐྱེ་ཞིང་། དེ་སྐད་
ཅིག་ལ་འགག་པར་གསུངས་མོད། དེ་ནི་དཔེའི་ཡེ་ཤེས་ལ་མཐོང་ལམ་དུ་བཏགས་ཀྱི། ཆོས་
མཆོག་གི་རྗེས་ཀྱི་མཐོང་ལམ་ནི། འགག་པ་མེད་པར་གསུངས་པ་ལྟ་བུ་ཡིན་པས་ཚུལ་དེ་
151



དྲིས་ལན་དོན་གཅིག་མ།
ལྟ་བུ་དང་མཚུངས་སོ། །ཞེས་བྱུང་བ་འདི་ལ་དོགས་སློང་གནང་བ་ཡིན་འདུག འདིར་
དབང་གི་དོན་རྒྱུད་ལ་སྐྱེས་པ་དེ་ནི། དཔེ་དོན་གྱི་ཡེ་ཤེས་ལྟར་ཡིན་པར་བསྟན་པར་སྣང་སྟེ།
དབང་བསྐུར་བའི་སྐབས་ཀྱི་རྒྱུད་ལ་སྐྱེས་པ་དེ་ནི་དཔེ་ཡིན་ལ། ཉམས་སུ་ལེན་ནས་རྒྱུད་
ལ་སྐྱེས་པ་ནི། དོན་དེ་ཡིན་པར་བསྟན་པའི་ཕྱིར། ནཱ་རོའི་གསུང་ལུང་དྲངས་པས་གྲུབ་
ཏེ། དབང་གི་དུས་ངོ་སྤྲོད་སྐབས་ངོ་འཕྲོད་ན་ཡེ་ཤེས་འཆར་ལ། འཆར་བ་དེ་ནི་དཔེའི་
མཐོང་ལམ་ཡིན། ས་དང་པོར་ཐོབ་པའི་མཐོང་ལམ་དེ། དོན་གྱི་མཐོང་ལམ་ཡིན་པའི་
ཕྱིར་ཞེས་གསུངས་པ་འདིས་མཚོན། ཁྱེད་ལྟར་ན་མཐོང་ལམ་མ་ཟད། སྒོམ་ལམ་
དུའང་། མཉམ་བཞག་ལ་འགག་པ་ཡོད་པར་ཐལ་ཏེ། དེ་དག་ལ་ཉོན་མོངས་དང་རྣམ་
རྟོག་སྐྱེ་བ་ཡོད་པར་སྒྲུབ་པས་སོ། །ཉོན་མོངས་དང་རྣམ་རྟོག་སྐྱེ་རྒྱུ་ཡོད་ཕྱིན་ཆད། མཉམ་
བཞག་གམ་མཐོང་ལམ་མེད་པར་དེས་གྲུབ་པར་ཐལ། དེ་ལྟ་ན་ནམ་མཁར་སྤྲིན་གཡོ་ན་
ནམ་མཁའ་ཡང་གཡོ་བར་ཐལ། རྒྱ་མཚོའི་ཁ་འཁྱོམས་ཤིང་རླབས་འཕྱོ་ན་གཏིང་ཡང་འཁྱོམས་
པར་ཐལ་ལོ། །མཐོང་ལམ་གྱི་བདེན་པ་མཐོང་ནས། སངས་རྒྱས་སའི་བར་དུ་ཏིང་ངེ་
འཛིན་གོང་ནས་གོང་དུ་འཕེལ་བར་བཤད་པས། སངས་རྒྱས་ཀྱི་སར་བལྟོས་ན་མཐོང་ལམ་
དེ་རགས་པའམ་ཆུང་ངུ་ལྟ་བུར་སྣང་མོད། མཐོང་ལམ་དེ་ནི་ལྷག་མཐོང་གི་བདེན་པ་དངོས་
ཡིན་ཞིང་། དེ་ཐོབ་པར་ཞི་གནས་སྔོན་དུ་འགྲོ་དགོས། དེ་ཡི་སྐབས་སུ་ཉོན་མོངས་དང་
རྣམ་རྟོག་སྤོང་དགོས་ཤིང་། མ་སྤངས་ན་ཞི་བར་མི་གནས། དེའི་ཕྱིར། སྤྱོད་འཇུག་
ལས། འཇིག་རྟེན་ཆགས་པ་མེད་ལ་མངོན་དགས་འགྲུབ། །ཅེས་གསུངས་པས་ཤེས།
འོན་ཏེ་མཉམ་བཞག་དང་རྗེས་ཐོབ་ཅེས་རེས་འཇོག་ཏུ་ཡོད་པས། མཐོང་ལམ་དགག་ནས་
152



དམ་ཆོས་དགོངས་གཅིག་གི་མཛེས་རྒྱན།
རྗེས་ཐོབ་ཡོད་དགོས། མེད་ན་མཉམ་རྗེས་ཟེར་བ་དང་འགལ་ཟེར་མོད། མཐོང་ལམ་འདི་
ནི་བཀའ་བརྒྱུད་རིན་པོ་ཆེའི་རྣལ་འབྱོར་བཞི་རིམ་ལྟར་ན། རྩེ་གཅིག་ཏུ་གནས་པ་ལ་བརྗོད་
ཅིང་། ཆེ་འབྲིང་ཆུང་གསུམ་ལས་ཆེན་པོར་བཞེད་པ་ཡིན། འདི་ལ་དྲན་པ་མེད་པ་མ་ཡིན་
པར་རྒྱུན་ཆགས་སུ་ཡོད་པས། ཆུ་བོ་རྒྱུན་གྱི་རྣལ་འབྱོར་ཡང་ཟེར་ལ། རྗེ་འབྲུག་པ་ཀུན་
ལེགས་ཀྱིས། རྣལ་འབྱོར་བཞི་ག་དྲན་པ་ཡིན་གསུངས་པ་ལྟར་ཡིན་པས། སྐབས་
འདིར་མཉམ་རྗེས་ཀྱི་ཐད་ཇི་ལྟར་ཡོད་དམ་སྙམ་ན། རྗེ་དྭགས་རམ་པ་བཀྲ་ཤིས་རྣམ་རྒྱལ་
གྱིས་སྨོན་ལམ་ཆེ་མོར་འདི་ལྟར་གསུངས་ཏེ།
རྟོག་བྲལ་ངང་དུ་འཇོག་པའི་མཉམ་བཞག་དང༌། །འཛིན་མེད་རྗེས་ཐོབ་
སྣང་བ་སྣ་ཚོགས་པ། །རང་རིག་དྲན་པའི་ངོ་བོར་འདྲིས་པ་ཡི། །
རྩེ་གཅིག་ཉམས་མྱོང་ཁོར་ཡུག་འཆར་གྱུར་ཅིག ། །
འཁྲུལ་རྟོག་དབྱིངས་རིག་དབྱེར་མེད་ངོ་བོར་གྲོལ། །སྒོམ་པའི་ཉམས་
མྱོང་ཞེན་འཛིན་རང་སར་དག །ཐ་ལམ་ཤེས་པ་བཅོས་བསླད་དགག་
སྒྲུབ་བྲལ། །གདོད་མའི་གཤིས་ལུགས་རྗེན་པར་རྟོགས་གྱུར་ཅིག །
ཅེས་གསུངས་པས་གེགས་སེལ་ཞིང་བོགས་འདོན་པར་འགྱུར་རོ།།
དྲི་བ་ཞེ་དགུ་པ། དབང་གི་རྩ་བ་ཚིག་དབང་ཡིན་པ་མི་འཐད་དེ། བུམ་དབང་
རྩ་བ་དང་དབང་གོང་མ་རྣམས་དེའི་ཡན་ལག་ཏུ་འདོད་པའི་ཕྱིར་རོ། །ཞེས་གསུངས།
153



དྲིས་ལན་དོན་གཅིག་མ།
ལན་དུ། འདི་ནི་རྡོར་གསུང་སྔ་མའི་འགྲེལ་བ་ལས་འཕྲོས་པ་ཞིག་ཡིན་ཏེ། ཉི་
སྣང་ལས། ཡང་ཁོང་དག །
ལ་ལ་སེམས་ཉིད་མ་རྟོགས་ན། །དབང་བསྐུར་ཐོབ་ཀྱང་མི་ཕན་ཟེར། །
གལ་ཏེ་སེམས་ཉིད་རྟོགས་གྱུར་ན། །དབང་བསྐུར་བྱ་ཡང་མི་དགོས་
ལོ།།
ཞེས་ཟེར་ཡང་། དབང་གི་རྩ་བ་མཆོག་དབང་གོང་མ་གསུམ་གྱི་ནང་ནས་ཀྱང་།
དབང་བཞི་པ་ཚིག་དབང་ཡིན་པར་མཐུན་ལ། དེ་ནི་སེམས་ཉིད་རྟོགས་པའི་ཐབས་ལས་
གཞན་པ་མེད་དེ། བརྟག་གཉིས་ལས། ཡེ་ཤེས་འདི་ནི་ཆེས་ཕྲ་ཞིང་། །ཞེས་སོགས་
གསུངས་པའི་ཕྱིར། སེམས་ཉིད་མ་རྟོགས་ན་དབང་ཐོབ་ཀྱང་ཕན་ཡོན་ཆེ་མོད། གྲོལ་
བར་མི་འགྱུར་བ་ནི་རྒྱལ་བ་ཀུན་གྱི་ཆོས་ལུགས་ཡིན་པས། ཁྱེད་མ་འདོད་ཀྱང་ཤ་ཐང་ངོ༌། །
ཞེས་བྱུང་བ་འདི་དང་། རྡོར་གསུང་ལས་གཞན་གྱི་ཟབ་པ་མི་ཟབ་ལ། མི་ཟབ་པ་ཟབ་
ཅེས་འགྲེལ་བའི་སྐབས་སུ། འདིར་བུམ་དབང་རྩ་བ་དང་དབང་གོང་མ་དེ་ཡི་ཡན་ལག་ཡིན་
ཏེ། འཇིག་རྟེན་མགོན་པོས།
མཆོག་དབང་གོང་མ་ཟབ་ཟེར་ཡང་། །ང་འབུ་བུམ་དབང་ལ་རྩིས་ཚོད་
ཆེ། །གཞི་དང་སྣོད་དང་ལུས་ལྟ་བུ། །གཞན་རྣམས་དེ་ཡི་ཁྱད་
པར་ཆོས།།
ཞེས་སོ། །ཞེས་ལུང་དྲངས་པ་གཉིས་ནང་འགལ་ཚབས་ཆེན་དུ་གྱུར་པར་གཟིགས་
འདུག དཔྱད་ན་འགལ་བ་གཏན་ནས་མེད་དེ། ཇི་སྐད་དུ། སྨིན་པ་དང་ནི་གྲོལ་བའི་
154



དམ་ཆོས་དགོངས་གཅིག་གི་མཛེས་རྒྱན།
ལམ། །སངས་རྒྱས་བྱང་ཆུབ་བསྟན་པའི་མཆོག །ཅེས་གསུངས་པས། མདོ་སྡེ་རྒྱན་
ལས། སྔ་མ་ལ་བརྟེན་ཕྱི་མ་སྐྱེ་ཞེས་གསུངས་པ་ལྟར། བསྐྱེད་རྫོགས་གཉིས་ཉམས་སུ་
བླངས་པར་གྲོལ་བྱེད་ཀྱི་ཁྲིད་ཐོབ་དགོས་ལ། དེ་ཐོབ་པར་བྱེད་པ་ལ་སྨིན་བྱེད་ཀྱི་དབང་སྔོན་
དུ་འགྲོ་དགོས། དེ་ཡང་སྔ་མ་སྔ་མ་སྔོན་དུ་མ་སོང་བར། ཕྱི་མ་ཕྱི་མ་ཐོབ་ཐབས་མེད་
པའི་ཕྱིར། སྔགས་བླ་མེད་ཀྱི་དགོངས་པ་དབང་བཞི་པོ་ཡང་སྔ་མ་མ་ཐོབ་པར། ཕྱི་མ་
མེད་པར་དགོངས་ནས་བུམ་དབང་ལ་རྩ་བར་བཞག་པ་ཡིན་ཏེ། དེར་གཞི་དང་སྣོད་དང་ལུས་
ལྟ་བུ་ཞེས་པས་མཚོན། དེ་ཡང་ཞིབ་མོར་དཔྱད་ན་བུམ་དབང་ལའང་དེའི་སྔོན་དུ་འགྲོ་བའི་
ཆོས་ཡོད་པ་ཡིན་མོད། འདིར་བླ་མེད་ཀྱི་ཁྱད་ཆོས་དམིགས་བཀར་གྱིས་བསྟན་པ་ཡིན་ནོ།།
ཕྱག་རྒྱ་ཆེན་པོ་མཆོག་གི་དངོས་གྲུབ་དེ་ནི། དབང་བཞི་པ་ཚིག་དབང་ཐོབ་མིན་ལ་རག་
ལས་པ་ཡིན་སྟབས། ཤེར་དབང་དང་གསང་དབང་ཡང་འདིའི་སྔོན་འགྲོར་བསྟན་པ་ཡིན་
ལ། འཇིག་རྟེན་གྱི་དཔེར། མགོ་བཟའ་བ་དེ་མིག་གི་ལྟོག་སླ་ཡིན་ཟེར་བ་ལྟར་ཐར་པའི་
སྒོར་ཞུགས་ཤིང་སྔགས་ལམ་ལ་བསྟེན་པ་ནི་ཕྱག་རྒྱ་ཆེན་པོ་མཆོག་གི་དངོས་གྲུབ་ཀྱི་ཆེད་དུ་ཡིན།
དེ་མ་ཐོབ་ན་འཁོར་བ་ལས་མ་འཕགས་པའི་ཕྱིར་དེ་ནི་ཚིག་དབང་གི་ངོ་སྤྲོད་ལ་རག་ལས་པའི་
ཕྱིར། དེའི་རྩ་བར་བཞག་པའི་དགོས་པ་ཡང་འདི་ལྟར་ཡིན་པས་འགལ་བར་མི་བཟུང་བར་
ངལ་གསོས་ཤིག
དྲི་བ་ལྔ་བཅུ་པ། བླ་མའི་འདྲ་འབག་ལ་དུད་འགྲོའི་མཚུལ་པ་དང་། ཕྱག་
ཞབས་ཀྱི་མཐིལ་བསྟན་པ་མི་རུང་བ་མེད་དེ། མདོ་རྒྱུད་ཀྱི་ལྷ་ལ་མགོ་བརྙན་ཅན་དང་བཞུགས་
155



དྲིས་ལན་དོན་གཅིག་མ།
སྟངས་སྣ་ཚོགས་ཡོད་པའི་ཕྱིར་རོ། །ཞེས་གསུངས།
ལན་དུ། འདི་ནི་རྡོར་གསུང་ལས། ལྷ་ལ་སོགས་པ་མདོ་རྒྱུད་ནས་གསུངས་
པ་གཙོ་བོར་བྱེད་དགོས་པར་བཞེད་པའི་འགྲེལ་བའི་སྐབས་སུ། ཉི་སྣང་ལས། དེང་སང་
འགའ་ཞིག་གིས་བླ་མའི་འདྲ་འབག་དུད་འགྲོའི་མཚུལ་པ་ལྟ་བུ་དང་། ཕྱག་ཞབས་བཞིའི་
མཐིལ་བསྟན་པ་ཁྱི་རྒན་ཨོང་ཚུགས་བྱས་པ་ལྟ་བུ་མིང་ཁྱད་འཕགས་བཏགས་པ་དང༌། ཞེས་
སོགས་དོན་དང་མི་མཐུན་པའི་བྲི་སྟངས་དང་། བཞེངས་སྟངས་གསུངས་པ་ལ་དཔྱད་པ་
ཡིན་འདུག་མོད། སྤྱིར་གྱི་གོ་བའི་དབང་དུ་བཏང་ན། བླ་མ་ནི་སྐུ་གསུམ་མཆོག་གསུམ་
རྩ་གསུམ་ཀུན་འདུས་ཀྱི་ངོ་བོ་ཡིན་པས་ན། ཁྱེད་ལྟར་བླ་མ་མགོ་བརྙན་སྣ་ཚོགས་ཅན་
དང༌། བཞུགས་སྣང་སྣ་ཚོགས་བྱས་ཀྱང་མི་འགལ་བ་ཡིན་ཏེ། དཔེར་ན་སློབ་དཔོན་པད་
མ་འབྱུང་གནས་ལ། མཚན་བརྒྱད་ཀྱི་དབང་དུ་རྣམ་འགྱུར་མི་འདྲ་བ་བརྒྱད་དུ་སྣང་ཞིང་།
གཏེར་ཆོས་ཁག་ཏུ་གུ་རུ་དྲག་པོ་འདྲ་མིན་སྣ་ཚོགས་པ་དང་། དབུ་དགུ ཕྱག་བཅོ་བརྒྱད་
པ། ཞལ་གསུམ་པ་ཅན་དང་། བསམ་ལྷུན་ལ་བཞུགས་སྟངས་སོགས་མི་འདྲ་བའི་
རིགས་མང་དུ་སྣང་བས་ཀྱང་གྲུབ་མོད། སངས་རྒྱས་ཤཱཀྱ་ཐུབ་པ་དེ་ཉིད་ནང་པའི་གཙོ་བོ་
ཡིན་མོད། དེ་ལ་རྣམ་འགྱུར་དེ་ཙམ་སྤྲོས་པ་ཡོངས་སུ་མ་གྲགས་ལ། རྒྱ་གར་གྱི་གྲུབ་
ཆེན་ཁག་དང་བོད་ཀྱི་གྲུབ་ཆེན་རྣམས་ལའང་། རྣམ་འགྱུར་དེ་འདྲ་མི་སྣང་བས་དེ་རྣམས་
དམན་པར་ཐལ་ཏེ། སློབ་དཔོན་གྱི་ཆ་ཙམ་ཡང་མེད་པས་གནོད་དོ། །བྱེ་བྲག་གི་གོ་བའི་
དབང་དུ་བཏང་ན། མཆོག་གསུམ་དང་རྩ་གསུམ་སོ་སོར་ངོས་འཛིན་གྱིས་འདི་བླ་སྐུ། འདི་
156



དམ་ཆོས་དགོངས་གཅིག་གི་མཛེས་རྒྱན།
ཡི་དམ་གྱི་སྐུ། འདི་མཁའ་འགྲོའི་སྐུ། འདི་སངས་རྒྱས་ཀྱི་སྐུ་སོགས་སུ་དབྱེ་བ་དང་།
དཀྱིལ་འཁོར་གཅིག་ལའང་གཙོ་འཁོར་སོགས་ཀྱི་དབྱེ་བ་ཡོད་པས། འདིར་བསྟན་གྱི་བླ་
མའི་སྐུ་ཡང་དབྱེ་བ་འདི་ལ་དགོངས་པ་ཡིན། ཇི་སྐད་དུ། མཐོང་ན་མི་མཐུན་པ་མེད་པ་
ཞེས་དང་། སྐུ་མཐོང་བ་ཙམ་གྱིས་དད་པ་སྐྱེ། ཞེས་པས་ཡིད་དབང་འཕྲོག་པ་ཞིག་
དགོས་པར་བསྟན་པ་ལས། ཡིད་ག་ལོག་པ་ཞིག་དང་ཞེད་སྣང་སྐྱེ་བ་ཞིག་དགོས་པར་མ་
གསུངས་ཏེ། གདུལ་བྱའི་རྒྱུད་ལ་ཐར་པའི་ས་བོན་འཇོག་དགོས་པའི་ཕྱིར། གཞན་དུ་
མངོན་རྟོགས་རྒྱན་དང་། རྒྱུད་བླ་སོགས་སུ་མཚན་དཔེའི་ཡོན་ཏན་གྱི་དགོས་པ་བསྟན་
པའང་། མི་འཐད་པ་རྣམ་པར་འཁྱམས་པ་ཁོ་ན་ཡིན་ནོ། །དཔེར་ན་གྲུབ་ཆེན་བརྒྱད་ཅུའི་
བཞུགས་སྟངས་ལ་བརྟེན་ནས། ཆོས་རྗེས་རྩ་རླུང་གི་གནད་མང་པོ་མཁྱེན་པར་གསུངས་
པ་ལྟར་ཡིན་པས། དེ་ཚུལ་མི་ཤེས་པར་བཞུགས་སྟངས་སྣ་ཚོགས་འདུག་པས། གང་
བྱས་ཀྱང་རུང་བར་རྩིས་ནས་ཅི་དྲན་བྱས་ན་མི་འཐད་དེ། རང་བཟོ་ཡིན་པའི་ཕྱིར། མདོ་
རྒྱུད་ལས་བསྟན་པ་ལ་རྒྱུ་མཚན་དང་རྟེན་འབྱུང་གི་སྒོ་དུ་མ་ཡོད་པའི་ཕྱིར་རོ།།
དྲི་བ་ང་གཅིག་པ། སངས་རྒྱས་འཇིག་རྟེན་གྱི་བྱེད་པོ་ལྟ་བུར་འགྱུར་ཏེ། ཆོས་
ཐམས་ཅད་ལ་དབང་བསྒྱུར་བའི་ཕྱིར་རོ། །ཞེས་གསུངས།
ལན་དུ། འདི་ནི་རྡོར་གསུང་ལས།
འོང་ཞེས་པའི་འགྲེལ་བའི་སྐབས་སུ་ཉི་སྣང་ལས།
གདམས་ངག་ལྟར་མི་འོང་བཀའ་ལྟར་
བཅོམ་ལྡན་འདས་ཆོས་ཐམས་ཅད་ལ་
157



དྲིས་ལན་དོན་གཅིག་མ།
དབང་བསྒྱུར་བས། ཤེས་བྱ་ཐམས་ཅད་ལ་སྒྲིབ་པ་མེད་པའི་ཕྱིར། ཞེས་གསུངས་པ་འདི་
ལ་དོགས་པ་ཟས་པ་ཙམ་གྱི་ངག་ཏེ། འདི་ལ་དེ་ཙམ་གྱི་དོགས་པ་སྐྱེ་བའི་གནས་མེད་དེ།
ཉི་སྣང་དུ་དེ་མ་ཐག་ཏུ། མཁྱེན་པའི་ཡེ་ཤེས་དེས་དབང་བྱས་པའི་ཆོས་དེ་ལ། ཞེས་
གསལ་བས་སོ། །དབང་བསྒྱུར་བར་བཤད་པ་ཙམ་གྱིས་དེར་ཐལ་ན། འདི་ཙམ་དུ་མ་ཟད།
མཚན་ཡང་དག་པར་བརྗོད་པ་ལས། ཆོས་ཀྱི་དབང་ཕྱུག་ཆོས་ཀྱི་རྒྱལ། །སོགས་མཚན་
དེ་ལྡན་མང་དུ་འབྱུང་བའི་ཕྱིར། དོན་དུ་ནི་དགོངས་གཅིག་གི་གཞུང་དུ་གཏན་ཚིགས་ལྔས་
འདི་སྟོན་པའི་སྐབས་སུ། སངས་རྒྱས་བཅོམ་ལྡན་འདས་ནི་ཆོས་ཐམས་ཅད་རྣམ་པར་དག་
པའི་ངོ་བོར་སངས་རྒྱས་པས། ཕྱྭ་དང་དབང་ཕྱུག་ལྟར་བྱེད་པོའི་ཆེ་བ་མ་ཡིན་པ་དང་། སོགས་
ཀྱིས་གསལ་པོར་གྲུབ་པ་མ་ཡིན་ནམ། འདིར་དབང་བསྒྱུར་བའམ་དབང་ཕྱུག་གི་གོ་དོན་
ཡང་། རྒྱལ་པོས་སྲིད་ལ་དབང་བསྒྱུར་ཏེ་གོང་ནས་མནན་ནས་བཀོད་པ་གཏོང་བ་ལྟ་བུ་མ་
ཡིན། སངས་རྒྱས་ཞེས་པའི་སྒྲ་དོན་བཞིན་དུ་ངོས་འཛིན་དགོས། རང་རེས་ཆོས་ལ་ཕར་
དབང་བསྒྱུར་མ་ཐུབ་པས། ཆོས་ཀྱིས་ཚུར་དབང་བསྒྱུར་གྱིན་ཡོད་དེ། འཆིང་བ་ཀུན་
ལྡན་ཡིན་པའི་ཕྱིར། . སངས་རྒྱས་ཀྱིས་འཁོར་འདས་ཀྱི་ཆོས་རྣམས་ཀྱི་གཤིས་བབས་ཐུགས་
སུ་ཆུད་པས། ཆོས་ཀྱིས་ཚུར་དབང་བསྒྱུར་མ་ཐུབ་པ་ཡིན་ལ། དཀར་ནག་ཟང་ཐལ་གྱི་
རྟེན་འབྲེལ་ཁོང་དུ་ཆུད་ནས། སྤང་བྱ་མཐའ་དག་སྤངས་པས་འཆིང་བ་ལས་གྲོལ་བ་ཞིག་
ཡིན་པས། གང་ལའང་མི་རྨོངས་པར་ཚང་མ་རང་དབང་དུ་འདུ་བས་ན་དབང་བསྒྱུར་བ་ཞེས་
བྱ། རང་རེས་རང་དབང་མ་འདུས་པས། ཉོན་མོངས་པའི་དབང་དུ་ཤོར་བ་ཡིན་ལ། སངས་
རྒྱས་ནི་ཉོན་མོངས་པའི་མཚང་རིག་པས། དེའི་དབང་དུ་གཏན་ནས་མི་འགྲོ་ཞིང་། ཆོས་
158



དམ་ཆོས་དགོངས་གཅིག་གི་མཛེས་རྒྱན།
ཀུན་གྱི་གཤིས་བབས་ཇི་སྙེད་པ་ཀུན་ཇི་ལྟ་བ་གཟིགས་ཤིང་མཁྱེན་པས། གང་ལའང་རང་
དབང་ཐོབ་པ་དང་ཆགས་ཐོགས་མེད་པར་དབང་དུ་བསྒྱུར་བ་ཞེས་མཚན་གསོལ་བ་ལས། བྱེད་
པ་པོ་ལྟར་ཆོས་ཐམས་ཅད་བྱེད་པ་པོ་ནི་མ་ཡིན་པས། དགོངས་གཅིག་གི་གཏན་ཚིགས་
ལྔ་ལས། གཤིས་དེ་སངས་རྒྱས་ཀྱིས་བསྒྱུར་དུ་མེད་པ་དཀར་ནག་ཟང་ཐལ་རྟེན་ཅིང་འབྲེལ་
འབྱུང་ཡིན་པ་དང༌། ཞེས་པས་གསལ་། དབང་བསྒྱུར་བའི་དོན་ཡང་དེ་ལས། གནས་
དང་གནས་མ་ཡིན་པ་མཁྱེན་པའི་ཡེ་ཤེས་མངའ་བ་སྟེ། ཞེས་པས་གསལ་པོར་བསྟན་ཡོད་
པ་ཡིན་སྙམ། དེའི་ཕྱིར་སངས་རྒྱས་ཀྱི་བཀའ་ནི། རྨད་དུ་བྱུང་བ་ཡིན་པར་གྲུབ་པ་
ལགས་ཏེ། དེར་བརྟེན་འབྲུག་པ་ཀུན་ལེགས་ཀྱིས། མདོ་རྒྱུད་ལྟ་དུས་མན་ངག་ཟབ་མོ་
མཐའ་ཡས་པར་ལག་པས་བཟུང་ཆོག་པ་འདྲ་བ་རྐྱང་འདུག ད་ལྟའི་ཆོས་པ་ཕལ་ཆེར་སངས་
རྒྱས་ཀྱི་གསུང་གཞུང་ལུགས་སུ་བཞག བླ་མའི་གསུང་ཟབ་མོར་མཛད་ཀྱི་འདུག་སྟེ། སངས་
རྒྱས་ཀྱིས་མ་གསུངས་པ་ཞིག་བླ་མས་གསུང་ན་ཡ་མི་མཚན་ཞིང་། གསུང་རྒྱུ་ཡང་མེད་
དམ་བསམ་པ་ཤར། ཞེས་གསུངས་པས་ལེགས་པར་གྲུབ་བོ།།
དྲི་བ་ང་གཉིས་པ། རྣལ་འབྱོར་པས་འདོད་ཡོན་ལ་སྤྱད་པ་ན་ལྷ་བསད་པའི་ཉེས་
པ་འབྱུང་སྟེ། ཕྱིའི་སྐྱེ་མཆེད་རྣམས་ལྷ་མོའི་རང་བཞིན་ཡིན་པའི་ཕྱིར་རོ། །ཞེས་གསུངས།
ལན་དུ། རྡོར་གསུང་ལས། འདོད་པས་བར་དུ་གཅོད་པའི་སྟེང་དུ་གཅིག་ཅེས་
པའི་འགྲེལ་བའི་སྐབས་སུ་ཉི་སྣང་ལས། ལྷག་པར་དུ་སྔགས་སུ་འདོད་ཡོན་རྣམས་ཞེན་
159



དྲིས་ལན་དོན་གཅིག་མ།
མེད་དུ་རིམ་པ་གཉིས་ཀྱི་ངང་དུ་ནས་སྤྱོད་པ་ནི། གཟུགས་སོགས་ཕྱིའི་སྐྱེ་མཆེད་རྣམས་
ལྷ་མོའི་རང་བཞིན་དུ་གསུངས་ལ། དེ་དག་ཀྱང་ལྷ་མཆོད་པ་སོགས་དགོས་པ་གལ་ཆེ་ན་
ཞེན་མེད་དུ་སྤྱད་ཀྱི། འདོད་པ་ལ་འཆུམས་པས་སྤྱད་བྱ་མིན། ཞེས་གསུངས་པ་ལ་
དོགས་པ་བསླངས་པ་ཡིན་པར་འདུག དོགས་གཞི་ཡང་གཙོ་བོར་རོ་ལ་ཐུག་པར་སེམས་
ཏེ། ནང་གི་སྐྱེ་མཆེད་དྲུག་གི་སྤྱོད་ཡུལ་ནི། ཕྱིའི་སྐྱེ་མཆེད་དྲུག་ཡིན་ལ། དེ་ནི་
གཟུགས། སྒྲ། དྲི། རོ། རེག་བྱ། ཆོས་དང་དྲུག་ཡིན་པས་སོ། །གཟུགས་
ཀྱི་ཆེད་དུ་དང་། སྒྲ། དྲི། རོ། རེག་བྱ། ཆོས་སོགས་ཀྱི་ཆེད་དུ་སྲོག་བཅད་
པའི་དོན་ཆེར་འབྱུང་བའི་གནད་མེད་པ་ཡིན་ལ། གཙོ་བོ་ནི་རོ་ལ་སྲེད་ཅིང་། དེ་ཡང་ཤ་
ལ་སྲེད་པ་ལ་ཐུག་པ་ནི་གསལ་པོ་ཡིན་ཏེ། གསང་སྔགས་ལས་ཤ་ཆང་གནང་བར་ཡོངས་
སུ་གྲགས་ཤིང་གྲུབ་པས་བསྙོན་དུ་མེད་པ་འདི་རེད། འདིར་ཞེན་མེད་དུ་སྤྱད་པར་གསུངས་
པ་ནི། སྔགས་ཀྱི་ལམ་ཁྱེར་དངོས་ཡིན། དེ་ཡང་སྔགས་པས་ཤ་བཟས་ན་ཉེས་པ་མེད་
པར་སེམས་མཁན་ཤིན་ཏུ་མང་ཞིང་། གྲུབ་ཐོབ་ཚོས་ཤ་གསོལ་བར་གསུངས་པའི་ལོ་རྒྱུས་
ཀྱང་འདྲེན་པ་འདིས་གྲུབ། འདིར་དཀར་ནག་ཟང་ཐལ་གྱི་དགོངས་པ་ལྟར་ན། ཞེན་མེད་
དུ་སྤྱད་པས་རྟོགས་པ་རྒྱས་པ་ནི་དགེ་བ་ཡིན་ལ། དེའི་ཆེད་དུ་དང་ཚོགས་འཁོར་གྱི་ཆེད་དུ་
སྲོག་ཆགས་བསད་པ་ནི་མི་དགེ་བ་ཡིན་པས། ཚོགས་ཀྱི་ཡོ་བྱད་དུ་སོང་བས་དགེ་བར་
འགྱུར་ཡང་། དེས་སྲོག་བཅད་པའི་ཉེས་པ་མི་ཁེགས་པའི་ཕྱིར། དེ་ཁེགས་ན། བརྟག་
གཉིས་ལས། དུས་ལ་བབ་ན་འཕོ་བྱ་སྟེ། །དུས་མིན་ལྷ་རྣམས་གསོད་པར་འགྱུར། །
ཞེས་པ་འདི་ལས་རང་གི་ཕུང་ཁམས་སྐྱེ་མཆེད་ཀྱི་ལྷ་རྣམས་གསོད་པའི་ཉེས་པ་ཡོད་པར་གསུངས་
16)



དམ་ཆོས་དགོངས་གཅིག་གི་མཛེས་རྒྱན།
པས། ཕྱིའི་སྐྱེ་མཆེད་བསད་ནའང་ཉེས་པ་ཡོད་པར་གྲུབ་པའི་ཕྱིར། མ་ཟད་བཅུད་ཀྱི་
སེམས་ཅན་ལྷ་དང་ལྷ་མོར་བལྟ་བའི་ཕྱིར་རོ། །བཟའ་བའི་ཤ་དེ་དག་ཀྱང་ཕྱིའི་སྐྱེ་མཆེད་བཅུད་
ཀྱི་སེམས་ཅན་དེའི་གྲས་ཡིན་པའི་ཕྱིར་རོ། །ཤ་རྣམས་བདུད་རྩིར་བསྒྱུར་བའི་ཕྱིར། ཚོགས་
འཁོར་དུ་རོལ་བའི་ཕྱིར་ཟེར་ན། དེ་ནི་རྣལ་འབྱོར་པ་རང་ངོས་ནས་ཡིན་ཏེ། བཟའ་བའི་
རྣལ་འབྱོར་ཡིན་པའི་ཕྱིར། བཟའ་བཏུང་བདུད་རྩིར་བསྒྱུར་བ་ཙམ་གྱིས། བཟའ་བཏུང་
སྒྲུབ་པའི་ཉེས་པ་དག་པར་མི་ནུས་ཏེ། དཀར་ནག་ཟང་ཐལ་ཡིན་པའི་ཕྱིར་རོ། །མ་ཟད་
སྔགས་པས་ཤ་བཟའ་བ་ནི་ལྷའི་སྲོག་བཅད་པ་ལས་བྱུང་བའི་ཕྱིར། ཉེས་པ་ཡང་ཐེག་པ་
འོག་མ་ལས་ཀྱང་མཐོ་བ་ཡིན་ནོ། །གཞན་དུ་སྤྱིར་བཅུད་རྣམས་གསོན་ཚེ་ལྷ་དང་ལྷ་མོ་དང་།
ཕྱིའི་སྐྱེ་མཆེད་རྣམས་ལྷ་མོའི་རང་བཞིན་ཡིན་པ་ལ། བསད་པའི་ཚེ་ཐ་མལ་པ་ཡིན་པའི་
ཁུངས་ཀྱང་ཡོད་དགོས་པར་ཐལ་ལོ། །དེའི་ཕྱིར་སྔགས་སུ་ཤ་བཟའ་བར་གསུངས་པ་ནི།
བདེ་བ་སོགས་སྒྲུབ་པའི་ཆེད་ཡིན་པ་ལས། སྡིག་པ་མེད་པར་མ་གསུངས་ལ། དུས་
འཁོར་རྒྱུད་ཕྱི་མ་རྒྱུད་ཀྱི་སྙིང་པོ་ཞེས་པ་ལས། སངས་རྒྱས་པ་ཡིས་ཀུན་ནས་ཤ་མི་བཟའ་
ཞིང་། བདག་གི་བ་ཡིས་བསྲུང་བར་བྱ། སྲོག་ཆགས་རྣམས་ལ་སྲོག་ཆགས་འདུ་ཤེས་
གསོད་པའི་ཡིད་ཀྱིས་ཉེ་བར་བརྩམས་པས་འདིར་ཉམས་པ། ཞེས་གསུངས་པ་ནི་གནད་
ལ་བབས་པ་ཡིན་ཏེ། སྡོམ་གསུམ་གནད་གཅིག་ཏུ་གྲུབ་པའི་ཕྱིར། ལ་ལས་དུས་འཁོར་
ལ་ཉན་ཐོས་ཀྱི་ཤན་འདྲེས་ཡོད་ཟེར་བ་ནི། རང་མཚང་སྟོན་བྱེད་ལས་མ་འདས་ཏེ། དཀར་
ནག་ཟང་ཐལ་གྱི་གནད་ལ་རྨོངས་པའི་ཕྱིར་རོ། །སྔགས་ལ་ཡིན་གཅིག་ཤ་ཆང་མེད་ན་མེད་
དུ་མི་རུང་བར་བརྩི་ཞིང་། སྔགས་པ་ཤ་ཆང་ལ་རོལ་བ་དང་རིམ་གཉིས་ཀྱི་གནད་ལ་རྨོངས་
161



དྲིས་ལན་དོན་གཅིག་མ།
གནད་འདི་ལ་དགོངས་པ་བཞེས་ན་
པ། ཕྱི་ཚུལ་ཁོ་ནས་འགྲིག་པར་རློམ་པ་ཚོས།
ལེགས་སོ།།
དྲི་བ་ང་གསུམ་པ། ཡུལ་དང་གཉེན་པོ་གཉིས་མེད་དུ་རྟོགས་ཏེ་གནང་བཀག་
གི་སྐབས་མེད་པ་ནི་མཆོག་ཏུ་བཟང་བ་ཡིན་ན། འཕགས་པ་དག་གིས་སྤོང་ལེན་མི་དགོས་
པར་འགྱུར་རོ། །འདོད་ཀྱང་མི་ནུས་ཏེ། དཀར་ནག་ཟང་ཐལ་ཡིན་པའི་ཕྱིར་རོ། །ཞེས་
གསུངས། །
ལན་དུ། འདི་ནི་རྡོར་གསུང་སྔ་མའི་འགྲེལ་པ་ལས་འཕྲོས་པའི་གཏམ་ཡིན་ཏེ།
ཉི་སྣང་ལས། དེ་ཡང་ཡུལ་དང་གཉེན་པོ་གཉིས་མེད་དུ་རྟོགས་པ་ལ་ནི། སྤྲོས་མེད་ཀྱི་
སྤྱོད་པ་ཞེས་གང་ཡང་གནང་བཀག་གི་སྐབས་མེད་པ་ནི། གྲུབ་པའི་མཐའ་མཆོག་ཏུ་བཟང་
བ་ཡིན་ལ། ཞེས་པ་འདི་ལ་དཔྱད་པ་ཡིན་འདུག་མོད། དཔྱད་ན་སྐྱོན་མེད་དེ། ཡུལ་
དང་གཉེན་པོ་གཉིས་མེད་དུ་རྟོགས་པའི་རྣལ་འབྱོར་པས་འདོད་ཡོན་ཆེད་དུ་མི་གཉེར་ཏེ། ཆེད་
དུ་གཉེར་བའི་ཡུལ་མེད་པའི་ཕྱིར་ཏེ། སྤང་གཉེན་གཉིས་སུ་མེད་པར་རྟོགས་པའི་ཕྱིར། གལ་
ཏེ་ཡུལ་དོན་དུ་གཉེར་ན། ཡུལ་གཉེན་གཅིག་ཏུ་མ་རྟོགས་པའི་སྐྱོན་ཡོད་ལ། སྤྲོས་མེད་
ཀྱི་སྤྱོད་པ་ཞེས་པ་དང་ཡང་འགལ་ལོ། །དེར་བརྟེན་འདིར་ཡུལ་དང་གཉེན་པོ་ཐ་དད་མེད་
པར་རྟོགས་ན། གནང་བཀག་དང་འགལ་བའི་སྐབས་མེད་པར་དགོངས་པ་ཡིན་ལ། སྤྲོས་
པ་མེད་པས་འགལ་བའི་གནད་ཀྱང་མེད་པའི་ཕྱིར། ལ་ལ་ལྟར་འདོད་ཡོན་ལམ་འཁྱེར་བྱེད་
་་
162



དམ་ཆོས་དགོངས་གཅིག་གི་མཛེས་རྒྱན།
，
དོ་ཞེས་དང༌། འདོད་ཡོན་བསྟེན་ཆོག་ཟེར་ནས་ཆེད་དུ་ཡུལ་ལྔ་དོན་དུ་གཉེར་བ་དང་། ཤ་
ཆང་ལ་རྒྱུན་དུ་སྤྱོད་བཞིན་དུ་ཡུལ་དང་གཉེན་པོ་གཉིས་མེད་དུ་རྟོགས་པ་ཡིན་ཟེར་ན། དེ་
ལ་ཡུལ་དང་གཉེན་པོ་གཉིས་སུ་མེད་པའི་དོན་ལ་གོ་བ་ཙམ་ཆགས་ཡོད་སྲིད་ཀྱང་། རྟོགས་
མེད་པ་ནི་ཐག་ཆོད་ཐུབ་ཏེ། ཡུལ་ལ་ཞེན་པའི་ཕྱིར་རོ། །དེ་ཡང་དཀར་ནག་ཟང་ཐལ་གྱི་
གཤིས་བབས་ནི། མངོན་རྟོགས་ཀྱིས་བསྒྱུར་དུ་མེད་པས་ན། འདོད་ཡོན་གྱི་ནུས་པས་
རྟོགས་པ་འཕེལ་བའི་ཆ་ནས་ལམ་འཁྱེར་དུ་གནང་བ་ཡིན་ལ། འདོད་ཡོན་ལ་རྐམ་པའི་ཞེན་
པ་འཕེལ་པའི་ཆ་ནས་བཀག་པ་ཡིན་སྟབས། འདོད་ཡོན་གྱི་ཉམས་རྟོགས་འཕེལ་བའི་གྲོགས་
སུ་བསྒྱུར་པ་ནི་ཐབས་ཡིན་ལ། དེར་བརྟེན་རླུང་མེ་ཡི་གྲོགས་ལྟར་དགེ་བར་གྱུར་པས་བསྟེན་
པར་གསུངས་པ་ཡིན་ལ། ཤ་ཆང་སོགས་ཀྱིས་རྟོགས་པ་འཕེལ་བའི་དགེ་མཚན་ལ་བརྟེན་
ནས་བསྟེན་རུང་བར་གསུངས་མོད། ཤ་ཆང་གི་ཆེད་དུ་བསགས་པའི་སྡིག་པ་རྣམས་དག་
པར་མ་གསུངས་ཏེ་སྡིག་པ་ཡིན་པའི་ཕྱིར་རོ། །གོང་ཞུས་བཞིན་ནོ།།
དྲི་བ་ང་བཞི་པ། ཉོན་མོངས་མི་སྤོང་ན། སངས་རྒྱས་བྲལ་འབྲས་མིན་པར་
འགྱུར་ཞིང་། ཉོན་མོངས་ཀྱི་གནད་ཤེས་སོ་ཞེ་ན། མི་དགེ་བ་དགེ་བར་འགྱུར་བ་དང་།
ཉོན་མོངས་ཀྱི་ཆོས་ཉིད་མཐོང་ངོ་བསམ་ན་ནི་ཡེ་ཤེས་སུ་འགྱུར་རོ། །ཞེས་གསུངས།
ལན་དུ། འདི་ཡང་རྡོར་གསུང་ལས། ཉོན་མོངས་དག་པའི་འབྲས་བུ་བདེ་བར་
གཤེགས་ཞེས་པའི་འགྲེལ་པ་ལས་འཕྲོས་པ་ཡིན་ཏེ། ཉི་སྣང་ལས། དུག་གསུམ་དང་
163



དྲིས་ལན་དོན་གཅིག་མ། །
དུག་ལྔའི་བྲལ་འབྲས་སྐུ་གསུམ་དང་ལྔར་བཞེད་ཀྱི། ཉོན་མོངས་ཉིད་སྐུ་དང་ཡེ་ཤེས་སུ་མི་
བཞེད་པ་སྟེ། གནད་མི་ཤེས་པའི་ཉོན་མོངས་པ་ནི་འཁོར་བའི་རྒྱུ་ཡིན་ལ། གནད་དང་
ལྡན་པ་ཉོན་མོངས་པ་ཉིད་ཉོན་མོངས་པའི་གཉེན་པོ་སྟེ། ཞེས་སོགས་གསུངས་པ་ལ་དཔྱད་
པ་ཡིན་འདུག་སྟེ། སྡོམ་པ་གསུམ་ཆར་གྱི་སྤང་བྱ་ནི་ཉོན་མོངས་པ་ཡིན་པར་མཐུན་ལ། སྤོང་
བའི་ཐབས་མི་འདྲ་བ་ལས་གཉེན་པོ་ཡིན་པར་ཡང་མཐུན། དེའི་ཕྱིར་སྔགས་ཀྱི་ལམ་འདིར་
ཡང་ཉོན་མོངས་པ་ནི་སྤང་བྱ་ཡིན་པ་ལས། མ་སྤང་བར་གྲོལ་བར་གཏན་ནས་མ་གསུངས།
གསུངས་སོ་ཞེ་ན་དགོངས་པ་ཤེས་དགོས་པ་ཡིན། སྡོམ་པ་འོག་མ་དང་སྔགས་ཀྱི་རྒྱུད་སྡེ་
འོག་མ་རྣམས་ཀྱིས་སྤང་བའི་ཡུན་ནམ། དཀའ་བ་དང་བསྡུར་ན་བླ་མེད་ཀྱི་ཐབས་ཀྱིས་
སྤོང་བ་ནི། ཆེས་མྱུར་བའམ་ལས་སླ་བའི་ངོ་ནས་མ་སྤངས་པ་དང་འདྲ་བའི་ངོས་ནས་གསུངས་
པ་ཡིན། ལ་ལས་དུག་ལྔ་མ་སྤངས་པའི་སངས་རྒྱས་སོགས་ངོམས་སོ་བྱེད་ནའང་། དོན་
དུ་རང་བླ་འཚོང་བ་ལས་མ་འདས་པ་ཡིན་ཏེ། དཔེར་ན་བརྟག་གཉིས་ལས། །
སེམས་ཅན་རྣམས་ནི་སངས་རྒྱས་ཉིད། །འོན་ཀྱང་གློ་བུར་དྲི་མས་
བསྒྲིབས། །དྲི་མ་དེ་བསལ་སངས་རྒྱས་ཉིད།།
ཅེས་གསུངས་པའི་ཐོག་ནས་དྲི་མ་ནི། ཉོན་མོངས་པ་ལས་གཞན་དུ་མ་དམིགས་
པ་ཁོ་ནས་གྲུབ་པ་འདི་ཡིན་ལ། ཉོན་མོངས་པ་ནི་རྣམ་རྟོག་ཡིན་ལ། ཡེ་ཤེས་ནི་རྣམ་རྟོག་
མ་ཡིན་པའི་ཕྱིར། ཉོན་མོངས་པ་ནི་ཡེ་ཤེས་སུ་གནས་འགྱུར་བའི་གོ་སྐབས་གཏན་ནས་
མེད་པ་ཡིན། ཉོན་མོངས་པ་ཇི་ཙམ་དག་ན། ཡེ་ཤེས་ཀྱི་རྩལ་ཡང་དེ་ཙམ་གྱིས་རྒྱས་པའི་
ཕྱིར་དེ་ལྟར་གསུངས་པ་ཡིན། ལྷག་པར་དུ་སྔགས་ལམ་དུ་ཐ་མལ་གྱི་སྣང་ཞེན་སྦྱོང་བར་
164



དམ་ཆོས་དགོངས་གཅིག་གི་མཛེས་རྒྱན།
-
，
བསྟན་པ་ཡང་། དངོས་པོར་ཞེན་པ་དེ་ཉིད་སྦྱོང་བའི་ཆེད་དུ་གདམས་པ་ཡིན་པས། ཏེ་ལོ་
པས། བུ་སྣང་བས་མི་འཆིང་ཞེན་པས་འཆིང་། །ཞེན་པ་ཆོད་ཅིག་ནཱ་རོ་པ། །ཞེས་
གསུངས་པ་མ་ཡིན་ནམ། དེའི་ཉོན་མོངས་པའི་རྟོག་པ་དང༌། བདེ་གསལ་མི་རྟོག་པ་
སོགས་ཉམས་མཐོ་དམན་ཅི་དང་ཅི་བྱུང་ཡང་། དེ་ལ་རེ་དོགས་མེད་པར་སྤྱོད་ཅིང་ལ་དོར་
བས་ན། ཡེ་ཤེས་ཀྱི་རྩལ་རྒྱས་པར་འགྱུར་བ་ཡིན་པས་ན་དེ་ལྟར་གསུངས་པ་ཡིན་ཏེ། དགྱེས་
པ་རྡོ་རྗེ་ལས། དེ་བཞིན་དངོས་པོའི་རྣམ་རྟོག་ཀྱང་། །རྣམ་པར་ངེས་པར་སྦྱང་བར་བྱ།
།ཞེས་གསུངས་པས་སོ། །དེའི་ཕྱིར་ཉོན་མོངས་ཉིད་ཡེ་ཤེས་མ་ཡིན་པར། ཡེ་ཤེས་ནི་
ཉོན་མོངས་པ་དག་པའི་འབྲས་བུ་ཡིན་པར་གོ་ན་ལེགས་སོ།།
ཉོན་མོངས་སྦྱང་གཞི་ཡིན་
དྲི་བ་ང་ལྔ་པ། ཉོན་མོངས་ཡེ་ཤེས་མིན་པ་དང༌།
པ་འགལ་ལོ། །ཞེས་གསུངས།
ལན་དུ། འདི་ནི་རྡོར་གསུང་སྔ་མ་ལས་འཕྲོས་པ་ཞིག་ཡིན་ཏེ། ཉི་སྣང་ལས།
ཉོན་མོངས་དེ་སྤང་པ་མིན་མོད། དེ་ཉིད་སྦྱང་གཞི་ལ་རིགས་དབང་ལྔ་སོགས་ཀྱིས་སྦྱང་
པས་སྦྱངས་འབྲས་སྐུ་ལྔ་འགྲུབ་ཏེ། ཞེས་གསུངས་པ་ལ་དམིགས་པ་ཡིན་པའི་ཕྱིར། ཉོན་
མོངས་པ་ནི་ཉོན་མོངས་པ་ཡིན་ཏེ། ཉོན་མོངས་པ་ཁོ་ན་ཡིན་པའི་ཕྱིར། དེས་རྣམ་པ་ཀུན་
ཏུ་ཉོན་མོངས་པར་བྱེད་པའི་ཕྱིར་དེ་ལྟར་བཏགས་པས་སོ། །དེ་ལྟར་བཏགས་དོན་ཡང་འཁྲུལ་
བ་ཡིན་པའི་ཕྱིར་རོ། །གལ་ཏེ་ཉོན་མོངས་པ་འཁྲུལ་བ་མིན་ན། སྤང་བྱར་མི་གསུངས་
165



དྲིས་ལན་དོན་གཅིག་མ།
པར་འཐད་ཀྱང་མ་དམིགས་པའི་ཕྱིར། དེའི་ཕྱིར་གོང་དུ་གསོལ་བ་བཞིན་དྲི་མ་ཁོ་ན་ཡིན་
པའི་ཕྱིར། ཉོན་མོངས་པ་ནི་སྦྱང་བྱ་ཡིན་ན། སྦྱང་གཞིར་བཤད་པ་འགལ་ཟེར་ན་མི་
འགལ་ཏེ། སྦྱང་བར་བྱ་བ་དེ་སྦྱང་བར་བྱ་བའི་གཞི་དེ་ལས་གཞན་དུ་མེད་པའི་ཕྱིར། དཔེར་
ན་སྤང་བར་བྱ་བའི་ནད་དེ་གསོ་བར་བྱ་བའི་ལུས་དེ་ལས་གཞན་དུ་མེད་པ་བཞིན་ནོ།།
གལ་ཏེ་ཉོན་མོངས་པ་དེ་ཉིད་ཡེ་ཤེས་ཡིན་ན། སྦྱང་གཞིར་བཞག་པའང་མི་འཐད་
ལ། འཐད་ན་ཡེ་ཤེས་ཡང་སྦྱང་གཞི་སྟེ་སྦྱང་བྱ་ཡིན་པར་ཐལ་ལོ། །དེའི་ཕྱིར་གོང་དུ་ཏིལ་
དང་ཏིལ་མར་གྱི་དཔེ་ཞུས་པ་ལྟར། གཞི་ལམ་འབྲས་གསུམ་གནས་སྐབས་སུ་སྦྱང་གཞི།
སྦྱོང་བ། སྦྱངས་འབྲས་བཅས་སུ་འབྱུང་བ་ཡིན་ནོ། །གལ་ཏེ་གློ་བུར་གྱི་དྲི་མ་དེ་ཉོན་
མོངས་པ་མིན་ན། ཉོན་མོངས་ཡེ་ཤེས་གཅིག་ཏུ་འགྱུར་ལ། དེ་ལྟར་ན་ཉོན་མོངས་སྦྱང་
གཞི་ཡིན་པར་མི་འགྱུར་ལ། ཉོན་མོངས་ལམ་དུ་འཁྱེར་བ་དང་། ཉོན་མོངས་ལ་གནད་དུ་
བསྣུན་པ་སོགས་ཐབས་ཀྱིས་ཟིན་པའི་སྤྱོད་པའང་མི་འཐད་པར་འགྱུར་རོ། །འོ་ན་ཅིའི་ཕྱིར་
དུག་ལྔ་སྐུ་ལྔ་དང་། དུག་གསུམ་སྐུ་གསུམ་དང་ཡེ་ཤེས་གནས་འགྱུར་བར་གསུངས་ཞེ་ན།
སྤྱིར་འཁོར་བར་འཆིང་བྱེད་དེ་དག་སྔགས་ཀྱི་ལམ་དུ་རྣལ་འབྱོར་པས་དགྲ་གྲོགས་སུ་བཀུག་པ་
ལྟར། ཉམས་ལེན་གྱི་རྐྱེན་དུ་བསྒྱུར་བ་ལ་བརྟེན་ནས་རྟོགས་པ་དེ་དག སྐྱེད་པའི་ཆ་ནས་
དེ་སྐད་དུ་གསུངས་པ་ཡིན། དེ་ཡང་ཉོན་མོངས་པ་དེ་དག་ཡེ་ཤེས་སུ་བསྒྱུར་བར་འདོད་མི་
རུང་སྟེ། དཀར་ནག་ཟང་ཐལ་ཡིན་པའི་ཕྱིར་རོ། །དཔེར་ན་གྲོང་ཁྱེར་ནང་གི་ལུད་དེས་བུ་
རམ་ཤིང་གི་ཞིང་ལ་ཕན་པའི་ཆ་ནས། ལུད་དེ་ཡག་པོ་རེད་ཅེས་བསྔགས་པ་ལས། ལུད་
དེ་སྙིགས་རོ་དང་བཙོག་པ་མ་ཡིན་པའི་ཆ་ནས། བསྔགས་པ་མ་ཡིན་པ་བཞིན་དུ། ཉོན་
，
，
166



དམ་ཆོས་དགོངས་གཅིག་གི་མཛེས་རྒྱན།
མོངས་དེ་ཉིད་ཉོན་མོངས་ཀྱི་གཉེན་པོར་བེད་སྤྱོད་བཏང་ན། ཡག་པོ་ཡོད་པའི་ཆ་ནས་ཉོན་
མོངས་ཀྱི་བྱང་ཆུབ་ལ་ཕན་པར་གསུངས་པ་ལས། ཉོན་མོངས་དེ་ཉིད་ཉོན་མོངས་མ་ཡིན་
པའི་ཆ་ནས། བསྔགས་པ་མ་ཡིན་པར་གོང་དུ་གསོལ་བ་ལྟར་ལགས་སམ་སྙམ་པས། ཉམས་
སུ་ལེན་ནས་དབྱིངས་སུ་བསྟི་བར་རིགས་སོ།།
དྲི་བ་ང་དྲུག་པ། བསྒྲལ་བྱའི་རྣམ་ཤེས་བྱང་ཆུབ་ཏུ་སྤར་ཆོག་ན་སངས་རྒྱས་
ཀྱང་ལས་ཀྱི་རྣམ་སྨིན་བྱུང་བ་ལ་མངའ་མཛད་པར་འགྱུར་རོ། །ཞེས་གསུངས།
ལན་དུ། འདི་ནི་རྡོར་གསུང་ལས། སྔགས་ཀྱི་མཐུ་བསྟན་ཙམ་ལས། མངོན་
སྤྱོད་གནང་བ་མེད་པར་བཞེད་པའི་འགྲེལ་བ་ལས་འཕྲོས་པ་ཡིན་འདུག་སྟེ། ཉི་སྣང་ལས།
བསྒྲལ་མཁན་ནི་བསད་པ་གསོ་ནུས་པ། བསྐྱེད་པ་དང་རྫོགས་པའི་ལམ་ལ་གོམས་པ་མཐར་
ཕྱིན་པ། ཡུལ་དེ་བསྒྲལ་ནས་རྣམ་པར་ཤེས་པ་བྱང་ཆུབ་ཏུ་སྤར་ནུས་པ་ཞིག་གི་སྤྱོད་ཡུལ་
ཡིན། ཞེས་གསུངས་པ་འདི་ལ་དོགས་པ་བསླངས་པ་ཡིན་ཏེ། རྡོར་ཤེ་མར། རྣམ་པར་
ཤེས་པ་གནས་སྤོར་ནུས་པ། ཞེས་གསལ་ལ། ཞྭ་དམར་པའི་འགྲེལ་པར་ཡང་། རྣམ་
ཤེས་གནས་སྤོར་བའི་གདེང་དང་ལྡན་ན། ཞེས་གསུངས་ལ། ཉི་སྣང་འདིར་བྱང་ཆུབ་ཏུ་
སྤར་ནུས་པ་ཞེས་པས། གོ་བར་ཁྱད་ཤིན་ཏུ་ཆེ་བས་དགོངས་གཞི་ལ་བལྟས་ན། ཉི་སྣང་
འདིར་མངོན་སྤྱོད་ཀྱི་འཕྲིན་ལས་བཀའ་གཏེར་ལས་བྱུང་བ་རྣམས་ཀྱི་དགོངས་པ་དང་མཐུན་ཤས་
ཆེ་སྟེ། དེ་དག་ཏུ་བྱ་བརྒྱ་འུར་རྡོ་གཅིག་གིས་དཀྲོགས་པ་ལྟར་ཞིང་ཁམས་སུ་དྲངས། ཞེས་
167



དྲིས་ལན་དོན་གཅིག་མ།
འབྱུང་བ་དང་། ཚོམ་བུ་འབུམ་དང་བཅས་ཏེ། སྐད་ཅིག་ལ་སངས་རྒྱས་ཞེས་པ་སོགས་
འདྲེན་སྟོན་དེ་ལས་སླ་བོ་ཞིག་ཏུ་བསྟན་པ་དང་འདྲ་ཆེ་ལ། དེར་བརྟེན་དེང་སང་མངོན་སྤྱོད་
པ་རྣམས་ཀྱང་དེ་ལྟར་རློམ་ཞིང་། བཅའ་གྱེར་བྱས་པ་ཙམ་གྱིས་འདྲེན་ཐུབ་པར་བརྩི་ཞིང་།
འདི་འདྲ་ཞིག་འདྲེན་མི་ཐུབ་རྒྱུ་ཅི་ཡོད་སྙམ་པ་འདི་ཡང་ལྟ་བ་དེ་ལས་འཕྲོས་སམ་སྙམ། དེ་
ལྟར་ན་སེམས་ཅན་ཐམས་ཅད་དེ་ལྟར་སངས་རྒྱས་དང་། བྱང་སེམས་ཚོས་འདྲེན་ཆོག་པར་
ཐལ། དོན་དུ་ཆོས་བསྟན་པ་ལས་ཐབས་གཞན་མེད་པ་གོང་ཞུས་ལྟར་རོ། །སྔ་མ་གཉིས་
ཀྱི་དགོངས་པ་ནི། གནས་སྤར་བ་ལ་གསུངས་པས། འཕོ་བའི་མཚམས་སྦྱོར་དང་
མཐུན་ལ། གཞན་ལུགས་ལ་སྡིག་པོ་ཆེ་བཙན་ཐབས་སུ་འཚང་རྒྱ་བའི་འཕོ་བའི་གདམས་
པ་ཞེས་གྲགས་ཆེ་ཡང་། བཀའ་བརྒྱུད་པའི་སྲོལ་ལ་འཕོ་བ་ལམ་གྱི་སྐྱེལ་མ་དང་། འཕོ་
བའི་མཚམས་སྦྱོར་ཞེས་པའི་དགོངས་པས། སྔགས་ཀྱི་བསྟན་པ་དང་འཕྲད་པའི་བསོད་
ནམས་ཀྱིས། འཆི་དུས་འཕོ་བའི་སྐྱེལ་མའམ་མཚམས་སྦྱོར་གྱི་སྐལ་བ་ཐོབ་པ་ལས། འཕོ་
བས་ཐད་ཀར་བྱང་ཆུབ་ཏུ་འཕངས་པར་མ་གསུངས། འོ་ན་འཕོ་བ་མ་བསྒོམ་སངས་རྒྱས་
ཟེར་དོན་ཅི་སྙམ་ན། སྔགས་ཀྱི་ཐབས་མཁས་ཀྱིས་དབང་ལས། ཡུན་རིང་བསྒོམ་ནས་
ལམ་བགྲོད་པ་ལ་མ་ལྟོས་པར། ཚེ་འདིར་འཕོ་བའི་གདམས་པས་གྲོལ་ན། ཚེ་གང་མ་
བསྒོམས་ཀྱང་ཕྱི་མ་སྔགས་ལམ་དང་འཕྲད་པའི་རྟེན་ཐོབ་ནས། རིམ་གྱིས་སངས་རྒྱས་
ཐོབ་པ་ལ་དགོངས་པ་ཡིན་ནོ། །འདིར་ཡང་ལས་ངན་གྱི་རྒྱུན་ཆད། དེ་ཡང་སྔགས་ཀྱི་
བསྟན་པ་དང་འཕྲད་པ་ལས། ཕྱི་མ་བདེ་འགྲོར་ཐེངས་གཅིག་འཕངས་པ་ཡིན་ལ། དེར་
ཆོས་དང་འཕྲད་ན་གོང་དུ་འགྲོ་ཐུབ་ལ། ཕྲད་ཀྱང་ལམ་ལོག་ལ་གཞོལ་ན་སླར་ངན་འགྲོར་
L
168



དམ་ཆོས་དགོངས་གཅིག་གི་མཛེས་རྒྱན།
ལྷུང་བ་བསླུ་བ་མེད་དེ། དཀར་ནག་ཟང་ཐལ་ཡིན་པའི་ཕྱིར། འདི་བཞིན་གསང་སྔགས་
ཀྱི་བརྗོད་བྱ་དང་ཐབས་ཀྱི་ཁྱད་པར་ལས། མདོའི་བཞེད་པ་དང་མི་མཐུན་པ་ལྟ་བུ་མང་དུ་
འབྱུང་མོད་ཀྱི། དཀར་ནག་ཟང་ཐལ་གྱི་ཚངས་ཐིག་གིས་གཞལ་ན་དགོངས་པ་ལོན་པའམ་
རྟོགས་པར་འགྱུར་རོ།།
དྲི་བ་ང་བདུན་པ། འཇིག་རྟེན་གསུམ་མགོན་རྩ་ལྟུང་གིས་གོས་པར་འགྱུར་ཏེ།
ཡུལ་ཤེས་སྒྱུ་མར་རྟོགས་ཀྱང་མངོན་སྤྱོད་མ་མཛད་པའི་ཕྱིར་རོ། །ཞེས་གསུངས།
ལན་དུ། རྡོར་གསུང་སྔ་མ་དེ་ལས་འཕྲོས་པའི་དོགས་སློང་ཡིན་ཏེ། ཁམས་
གསུམ་གྱི་བླ་མ་དེས་མངོན་སྤྱོད་མ་མཁྱེན་པ་མ་རེད་ལ་མ་ནུས་པའང་མ་རེད། ཕྱོགས་གཅིག་
ནས་སྐབས་དེར་མངོན་སྤྱོད་མཛད་དགོས་པའི་གཡོ་འགུལ་ཡང་མ་བྱུང་ལ། བྱུང་ཡང་དེ་
ལྟར་མི་མཛད་དེ་དགག་བྱ་དང་དགོས་པ་མཁྱེན་པའི་ཕྱིར་རོ། །ཕྱོགས་གཞན་ནས་ཁོང་ཉིད་
སྒོམ་མེད་མངོན་དུ་གྱུར་ཀྱང་། འདུལ་བར་རབ་ཏུ་གཤེགས་པའི་རྒྱུ་མཚན་གྱིས། དཀར་
ནག་ཟང་ཐལ་གྱི་གནས་ལུགས་ཁོང་དུ་ཆུད་ཅིང་། གཞན་ལའང་དེ་ལྟར་སྟོན་པར་མཛད།
སྐུ་ཚེ་སྔོན་མར་མངོན་སྤྱོད་མཛད་པའི་རྣམ་སྨིན་གྱིས་འབྲི་གུང་གི་གླིང་རིན་པོ་ཆེ་ལ་ཆག་འཇིག་
འབྱུང་བར་གསུངས་པ་དང་། མཐུ་བསྟན་པ་ལས་མངོན་སྤྱོད་གནང་བ་མེད་ཚུལ་རྡོར་གསུང་
དང་ཙིན་དྷ་མ་ཎི་སོགས་སུ་ལན་མང་དུ་གདམས་པར་མཛད་དོན་ཡང་། བསྟན་པ་དང་གང་
ཟག་གཉིས་ཀར་ཀུན་ཏུ་དགེ་བའི་དགོངས་པ་ཡིན། འབྲུག་པ་ཀུན་ལེགས་ཀྱིས། ངེད་
169



དྲིས་ལན་དོན་གཅིག་མ།
ད་ལྟའི་ཆོས་པ་ཚོ་ལ་ཡོན་ཏན་མི་དགོས་ཧམ་པ་ཡོན་ན་དེ་གས་ཆོག ཅེས་གསུངས་པ་
ལྟར་རྗེ་ཉིད་ཀྱིས་སྐབས་དེར་མངོན་སྤྱོད་མཛད་ན། རྗེས་འབྲངས་ཚོས་ཀྱང་དེར་སྙད་ནས།
མངོན་སྤྱོད་ལ་ཞུགས་རྒྱུ་ནི་ཐེ་ཚོམ་མེད་དེ། རྗེ་རིན་པོ་ཆེ་ཕག་གྲུར་བཞུགས་དུས། གྲྭ་པ་
ཚོས་ངེད་རྗེ་བཙུན་མི་ལའི་ཚ་བོ་ཡིན་ཟེར་ནས། ཆང་བཏུང་བའི་ལོ་རྒྱུས་བཞིན་ནོ། །དེར་
བརྟེན་དུས་གསུམ་མཁྱེན་པ་དེས། མངོན་སྤྱོད་མ་མཛད་པའི་རྒྱུ་མཚན་ཡང་དེ་འདྲ་ལ་ཐུག་
ཡོད། དེ་མིན་ཚེས་བཅུ་པ་ཚོས་ཆང་ཅི་ཙམ་འཐུང་གིན་འདུག ཤ་ཅི་ཙམ་བཟའ་བཞིན་
འདུག་པར་ལྟོས་དང་། ཁ་དཔེར་ཚེས་བཅུ་རེ་ལ་ར་རེ་བསད། ཟངས་མདོག་དཔལ་རིར་
ར་རོས་བརྒྱངས་ཞེས་གྲགས་པས་ཀྱང་མཚོན་ཐུབ་ལ། རང་རེའི་གོང་མ་འགས་མངོན་
སྤྱོད་མཛད་པས། ད་ལྟ་དགོན་པ་ཚང་མས་མངོན་སྤྱོད་བྱེད་པའི་སྲོལ་འདིས་ཀྱང་གསལ་
ལོ། །མ་ཟད་སྔོན་གྱི་གྲགས་ཅན་གྱི་སྔགས་དགོན་རྣམས་ད་ལྟ་གྲོང་པ་དང་། ས་སྟོངས་
སུ་གྱུར་ཟིན་པའང་གཤིས་བབས་ཡིན་པར་ཤེས་དགོས་ཏེ། ཀུན་ལེགས་ཀྱི་ཞལ་སྔ་ནས།
བྱང་ཆུབ་ཕྱིར་སྤྱོད་ན་དཔའ་བ་དེ་བཟང་། དེ་བཞིན་མིན་པའི་རི་རྡོ་ཀླུང་ལ་སྐྱེལ། ཀླུང་རྡོ་
རི་ལ་བསྐྱེལ། མཚོ་དཀྲུགས། ཤིང་གཉན་གཅོད་པ་འདི་རང་སངས་རྒྱས་ཀྱི་ལམ་ཨེ་
ཡིན། སྔར་གྱི་སྤྱོད་ཡུལ་བའི་བླ་མ་བཟང་པོ་ཚོས། དེ་འདྲ་རེ་མཛད་དགོས་བྱུང་འདུག་
པས། ད་ལྟ་སྤྱོད་ཡུལ་བའི་གྱང་ར་བོང་བུའི་རྣ་བ་འདྲ་བ་འདི་ན། སྲན་མ་མ་ཐུབ་ཡོས་
ལ་ཆེམ་ཆེམ་ཟེར་བ་དེར་འདུག ཞེས་གསུངས་པ་ལྟར་ཡིན། དེའི་ཕྱིར་ཆོས་རྗེ་རིན་པོ་ཆེ་
ཉིད་ཀྱིས་མཛད་པར་བསྙད་ནས། ཕྱི་ཚུལ་ཙམ་ལས་རིམ་གཉིས་སོགས་གང་ཡང་མི་ཤེས་
པའི་མངོན་སྤྱོད་ཀྱི་ལས་འཁུར་འཛིན་པ་རང་གཞན་གཉིས་ཕུང་གི་བསྟན་གནོད་མང་པོ་འབྱུང་
，
170



དམ་ཆོས་དགོངས་གཅིག་གི་མཛེས་རྒྱན།
་
བར་གཟིགས་ནས་མ་མཛད་པ་ཡིན་པ་ནི། ཁྱད་པར་འཕགས་པའི་རྣམ་ཐར་ཞིག་ཡིན་ནོ། །
དེ་ཡང་སྡོམ་པ་གསུམ་ཆར་ནས་ཤ་བཟའ་བར་གནང་བ་བསྟན་ནས་མེད་རུང༌། རང་རེའི་
བོད་ཀྱི་སྐྱེས་ཆེན་ཚོས་གེགས་སེལ་བོགས་འདོན་གྱི་ཆེད་དུ་གསོལ་བའི་མིག་ལྟོས་ལ་བསྟེན་
ནས། དགོན་པ་ཆེ་ཆུང་དང་། གྲུབ་མཐའི་དབྱེ་བ་མེད་པར་ཚང་མས་གསོལ་རྐྱང་བྱེད་
ཅིང་། དེའི་ཆེད་དུ་ཕ་རོལ་པོའི་སྲོག་ཤོར་འགྲོ་བ་སྣང་བའི་ཡུལ་ལ་མེད་ལ། ཡོད་ཀྱང་
རུང་བ་ཁོ་ནར་བརྩི་བ་འདི་བྱུང་ཞིང་། དམ་པ་ཚོའི་གསུང་རབ་ལ་བལྟས་ན། བུད་མེད་ལ་
བཀག་པ་ནི་ཆེས་མང་ཞིང་། ཆང་བཀག་པ་ཡང་ཅུང་མང་། ཤ་བཀག་པ་ནི་ཉུང་ངུར་ཟད་
ལ། དེའི་ཐོག་གནང་བཀག་གི་རྩོད་པ་ཡང་མ་བྱུང་བ་འདི་ཡིན། དུས་འཁོར་ལས་ཤ་ནི་
ཚོང་བ་པོ་ལས། བཟའ་བ་པོ་དེ་ཉེས་པ་ཆེ་བར་གསུངས་ན། སྲོག་གཅོད་ཀྱི་ཉེས་པ་ཀུན་
ལ་འབྱུང་བ་ཡིན་ནའང་། བུད་མེད་ལས་ཤ་ལ་མི་འཛེམ་པ་འདི་ཡང་མིག་ལྟོས་ངན་པ་ལས་
ལེགས་པོ་ཞིག་ག་ལ་ཡིན་ཏེ། འདིས་མཚོན་གནང་བཀག་རྣམས་དང་། རྣམ་ཐར་དང་
ལག་ལེན་ལས་ངེས་ཤེས་སྐྱེ་བར་ཐེ་ཚོམ་གཏན་ནས་མེད་དེ། རྗེ་འདི་ཉིད་ནི་གངས་ལྗོངས་
སུ་ཤ་བཟའ་མི་རུང་བ་གསུང་མཁན་གྱི་གྲས་ཡིན་ལ། རང་ཉིད་ཀྱང་མིག་དཔེ་གཞན་སྟོན་
གྱི་སྐུ་ཚེ་མཐར་ཕྱིན་པ་ཡིན་ནོ།།
སྨྲས་པ། རྒྱལ་བའི་དགོངས་པ་གཤིས་བབས་སྟོན་པར་གཅིག།
རྒྱལ་སྲས་དགོངས་པ་རྟེན་འབྱུང་རྟོགས་པར་གཅིག།
རྒྱལ་བསྟན་དགོངས་པ་དཀར་ནག་ཟང་ཐལ་གཅིག།
རྒྱལ་ཀུན་དགོངས་པ་ཡེ་བཀག་ཡེ་གནང་གཅིག།
171



དྲིས་ལན་དོན་གཅིག་མ།
དུག་གསུམ་གཡོས་ཀྱིས་རྨོངས་པའི་སྲིད་པའི་འགྲོ།།
ཁམས་གསུམ་གནས་ལས་སྒྲོལ་བའི་མགོན་གཅིག་པུ།།
དུས་གསུམ་འཕགས་པའི་མཛད་པ་གཅིག་བསྡུས་པས།།
སྲིད་གསུམ་མགོན་པོའི་མཚན་དོན་བླ་ན་བརྗིད།།
ཆོས་ཀུན་གནས་ལུགས་མ་ནོར་ཐུགས་སུ་ཆུད།།
དུས་ཀུན་ཉམས་བླངས་མངོན་རྟོགས་ཚད་མས་གྲུབ།།
རྣམ་ཀུན་རྟེན་འབྲེལ་གནད་ལ་འཕྲིག་ཚུད་པས།།
འགྲོ་ཀུན་འདྲེན་པར་མཚུངས་མེད་ཚུལ་འདི་རྨད།།
ཞེས་པ་ཡང་མ་བཅོས་ཤུགས་འབྱུང་གི་ལམ་ལས་ངང་གིས་ཤོར་བ་ཚིགས་བཅད་གྱི་
ཟོལ་དུ་གྲུབ་པའོ།།
དྲི་བ་ང་བརྒྱད་པ། རྒྱལ་བའི་བཀའ་འགྱུར་རོ་ཅོག་གཏེར་དུ་བཞུགས་མྱོང་བ་
ནི་ཁུངས་མེད་འཆལ་བཏམ་ཙམ་མོ། །ཞེས་གསུངས། །
ལན་དུ། རྡོར་གསུང་ལས། བརྒྱུད་པ་ནས་བརྒྱུད་པའི་ཆོས་ཟབ་ཅིང་ངོ་མཚར་
བ་ཡིན་ཞེས་པའི་འགྲེལ་པ་ལས་འཕྲོས་པ་ཡིན་ཏེ། ཉི་སྣང་ལས། རྒྱལ་བའི་བཀའ་
འགྱུར་རོ་ཅོག་གཏེར་དུ་བཞུགས་མྱོང་བ་དང་། ཞེས་གསུངས་པ་ལ་འདི་ནི་ཁུངས་མེད་ཀྱི་
172



དམ་ཆོས་དགོངས་གཅིག་གི་མཛེས་རྒྱན།
，
གཏམ་འཆལ་ཙམ་རེད་ཅེས་གསུངས། འོན་ཀྱང་ནང་ཆོས་ཀྱི་ལོ་རྒྱུས་ཧྲིལ་པོར་རྟོག་དཔྱོད་
ཅིག་བྱས་ན། བཀའ་བར་པ་ཕ་རོལ་དུ་ཕྱིན་པ་ཡུམ་གྱི་སྐོར་རྣམས་སངས་རྒྱས་ཀྱིས་གསུངས་
ཟིན་པའི་རྗེས་ལ། མི་ཡུལ་དུ་རེ་ཞིག་མི་སྣང་བར་གྱུར་པ་ནི། ལྷ་ཀླུའི་གནས་སུ་གཏེར་
དུ་བཞུགས་པར་བཤད་ཅིང་། ཡུམ་རྒྱས་པ་ཀླུ་ཡུལ་དུ་བཞུགས་པ་སློབ་དཔོན་འཕགས་
པས་གཏེར་ནས་གདན་དྲངས་པར་ཡོངས་སུ་གྲགས་པ་ཡིན། དེ་ཡང་གཏེར་མིན་ཟེར་ན་
མི་འཐད་དེ། མི་མངོན་པ་དེ་ཉིད་མངོན་པར་བྱས་པ་ལ་གཏེར་ནས་དྲངས་པར་འདོད་དགོས་
པ་དང་འགལ་ལོ། །མ་ཟད་བཀའ་ཐ་མའི་སྐོར་རྣམས་ཀྱང་དེ་མཚུངས་སུ། རེ་ཞིག་མི་
ཡུལ་དུ་མི་མངོན་པར་བཞུགས་པས། ཕྱིས་རིམ་བཞིན་མངོན་པའང་གཏེར་ནས་དྲངས་
པར་བཤད་རུང་ལ། རྒྱུད་སྡེ་རྣམས་ཨོ་རྒྱན་གྱི་གསང་མཛོད་དུ་བཞུགས་པ་མི་ཡུལ་དུ་མི་
མངོན་པའང་། སློབ་དཔོན་ཚོས་དྲངས་ནས་མངོན་པར་བྱས་པའི་ཕྱིར་ཏེ། སོ་སོའི་ལོ་
རྒྱུས་སུ་གྲགས་ཤིང་གྲུབ་པའི་ཕྱིར་རོ། །ཡང་རྒྱ་གར་དུ་ཟེར་བ་མིན། བོད་དུ་ཟེར་བ་ཡིན་
ཏེ། བཀའ་འགྱུར་རོ་ཅོག་ཅེས་སྨོས་པའི་ཕྱིར་མི་འཐད་དོ་ཞེ་ནའང་ཆེས་ཐལ་ཏེ། གླང་
དར་གྱིས་སྐབས་སུ་སྔ་འགྱུར་གྱི་བསྟན་པ་བསྣུབས་པ་ཡིན་ནམ་མིན། ཡིན་ཟེར་ན་སྐབས་
དེར་བསྒྱུར་བའི་བཀའ་བསྟན་བཅོས་ཀྱང་བརླག་པར་གྲུབ་སྟེ་བསྟན་པ་བསྣུབ་པའི་ཕྱིར།
བསྣུབས་པ་མིན་ཟེར་ན་ལོ་རྒྱུས་ཐོག་བསྣུབས་ཞེས་ཡོངས་སུ་གྲགས་པ་དང་འགལ་ལོ། །དེ་
ལྟའི་བཀའ་འགྱུར་ཁྲོད་དུ་སྔ་དར་དུས་འགྱུར་བ་ཆེས་མང་བ་རྣམས། སྐབས་དེ་དུས་སྦས་
པ་ཡིན་ནམ་མིན། ཡིན་ན་སྦས་པ་ནི་གཏེར་དུ་སྦས་པ་ལས་གཞན་མིན་ཏེ། ཕྱིས་ཚུར་
བཏོན་པའི་ཕྱིར། སྦས་པ་མིན་ན་ཇི་ལྟར་ལྷག་ཐུབ་པ་ཡིན་གསལ་པོར་རྟོགས་དགོས། དོན་
173



དྲིས་ལན་དོན་གཅིག་མ།
དུ་སྐབས་དེར་གཏེར་དུ་བཞུགས་པ་ཡིན་ཏེ། དེབ་ཐེར་སྔོན་པོ་ལས་འདི་སྐད་གསུངས་ཏེ།
ཁྱིམ་པ་དང་རི་སུལ་ལ་གནས་པའི་སྔགས་པ་རྟེན་སྐྱ་བོར་གྱུར་པ་དེ་དག་གིས་ཀྱང་། རང་
ཉིད་ཀྱིས་སྒྲུབ་པ་ཚུལ་བཞིན་དུ་ཉམས་སུ་བླངས་ཤིང་། བསྟན་པ་སྤྱི་ལ་ཡང་གུས་པར་བྱས་
པས། མངའ་བདག་རལ་པ་ཅན་ཡན་ཆོད་དུ་འགྱུར་བའི་བཀའ་དང་བསྟན་བཅོས་ཀྱི་པོ་ཏི་
རྣམས་ལེགས་པར་བསྲུངས་པས། སྔོན་འགྱུར་ཕལ་ཆེ་བ་ད་ལྟ་ལོངས་སྤྱད་དུ་ཡོད་པ་འདི་
ཡིན་ལ། ཞེས་གསུངས་པའི་ཕྱིར། བསྲུངས་ཞེས་པ་ནི་སྐབས་དེར་སྦས་ཏེ་མི་མངོན་
པའི་དོན་ཡིན་པའི་ཕྱིར་དང་། དེ་རྣམས་སྔ་དར་དུས་ཀྱི་བཀའ་འགྱུར་རོ་ཅོག་ཡིན་པའི་ཕྱིར།
མ་ཟད་ད་ལྟ་ཏུན་ཧོང་ནས་ཀྱང་སྔ་དར་དུས་འགྱུར་བའི་ཤེར་སྙིང་དང་ཡུམ་གྱི་དུམ་པ་ཚེ་མདོ་སོགས་
མང་དུ་ཐོན་པ་འདིས་ཀྱང་། གཏེར་དུ་བཞུགས་པར་ཡིད་ཆེས་པར་རུང་བས། ཁུངས་
མེད་སྨྲ་བ་དེ་ནི་ཁུངས་མེད་གཏམ་འཆལ་དུ་མ་ཐལ་ལམ།
དྲི་བ་ང་དགུ་པ། བཀའ་དང་མཐུན་པའི་རྨི་ལམ་གྱི་ཆོས་བཞིན། ཤིང་ཆོས་
སོགས་ཀྱི་བརྒྱུད་པའང་རྡོ་རྗེ་འཆང་ལ་སྙེགས་ཆོག་པར་འགྱུར་ཏེ། རྒྱུ་མཚན་མཚུངས་
པའི་ཕྱིར་རོ། །ཞེས་གསུངས།
ལན་དུ། འདི་ནི་རྡོར་གསུང་སྔ་མའི་འགྲེལ་བའི་འཕྲོས་ཡིན་ཏེ། ཉི་སྣང་ལས།
རྡོལ་ཆོས་དཔེ་དཀར་བུ་བཞི་དང་། ཤིང་ཆོས་ཡན་ལག་བརྒྱད་པ་ཀ་བའི་ནང་ནས་འབྱུང་
བ་ལྟ་བུ་དང་། གནམ་ཆོས་ཏནྡ་སྡེ་བཅོ་བརྒྱད་རྒྱལ་པོ་ཛ་ཡི་ཁང་ཐོག་ཏུ་བབས་པ་ལྟ་བུ།
174



དམ་ཆོས་དགོངས་གཅིག་གི་མཛེས་རྒྱན།
དེ་ལ་སོགས་པ་རྣམས་ནི་དོན་ཕུན་སུམ་ཚོགས་ཀྱང་། བླ་མ་བརྒྱུད་པ་མེད་པས་ཞེས་སོགས་
གསུངས་པ་དང་། ཡང་དེ་ལས། རྨི་ལམ་གྱི་ཆོས་ཀྱང་རྒྱལ་བའི་བཀའ་དང་མཐུན་ན།
བརྒྱུད་པ་དེ་ཉིད་ལ་སྙེགས་པ་ལས་འོས་མ་མཆིས་ལ། ཞེས་གསུངས་པ་ལ་གནོད་བྱེད་
འཕངས་པ་ཡིན་འདུག རྡོལ་ཆོས་ནི་རྣམ་པར་མ་དག་པར་ཡོངས་སུ་གྲགས་པ་དང་། ཤིང་
ཆོས་དེ་ནི་སྟོན་པ་འདི་ཉིད་ཀྱི་བསྟན་པའི་ནང་དུ་བྱུང་བའི་ལོ་རྒྱུས་མ་ཡིན་པ་ནི་གླེང་གཞིས་གསལ་
ལ། གལ་ཏེ་དེའི་བརྒྱུད་པའམ་ཁུངས་དེ་རྡོ་རྗེ་འཆང་ལ་ཐུག་པར་མཚུངས་པ་ཡོད་པ་ཡོད་
ནའང་། འདིར་བསྟན་གྱི་དགོངས་པ་དང་མི་འགལ་ཏེ། འདིར་བརྒྱུད་པ་ཡོད་པས་མི་
ཆོག་རྡོ་རྗེ་འཆང་ནས་ད་ལྟའི་བར་དུ་བརྒྱུད་པ་མི་ཉམས་པ་ཞིག་དགོས་པར་བསྟན་པའི་ཕྱིར་ཏེ།
ཁུངས་ཡོད་པ་ཙམ་གྱིས་འགྲིག་པར་མི་བཞེད་པའི་ཕྱིར། རྡོ་རྗེའི་གསུང་གིས་ངེས་པའི་
ཕྱིར། སོགས་ཁོངས་ནི་ཏནྡྲ་སྡེ་བཅོ་བརྒྱད་རྒྱལ་པོ་ཛ་འདིར་ཁང་ཐོག་ཏུ་བབས་པའི་ལོ་རྒྱུས་
དེ་ཡིན་ལ། དེའི་ཁུངས་རྡོ་རྗེ་འཆང་ལ་ཐུག་པ་ནི་སྨོས་མི་དགོས་པས། འདིར་ཡང་རྡོ་རྗེ་
འཆང་ལ་མ་ཐུག་ཅེས་མ་གསུངས་པའི་ཕྱིར། རྡོར་གསུང་ཀྱི་དགོངས་པ་ལྟར་བརྒྱུད་ནས་
བརྒྱུད་པའི་མཚན་ཉིད་མ་ཚང་བར་དགོངས་པ་ནི་དངོས་བསྟན་གྱིས་གསལ་ལོ། །འདི་ལའང་
བརྒྱུད་རིམ་ཡོད་ཟེར་ན། རྒྱལ་པོ་ཛར་སྔ་འགྱུར་གྱི་བཀའ་གཏེར་ལོ་རྒྱུས་ནང་དུ་བཞེད་སྲོལ་
མི་མཐུན་པ་མང་ལ། སྤྱིར་གྱིས་ཨོ་རྒྱན་གྱི་ཡུལ་དུ་རྒྱལ་པོ་ཛའི་ཁང་ཐོག་ཏུ་བབས་པར་
བཞེད། གསང་བདག་གིས་རྡོར་སེམས་ནམ་མཁའི་ཆེའི་སྒྲུབ་ཐབས་བསྟན་པས། བརྒྱུད་
པ་ཐོབ་པར་བཞེད་པ་དེ་འཐད་ན་བརྒྱུད་པ་ཡོད་མོད། ཡང་རྒྱལ་པོས་མ་ཤེས་ནས་སློབ་དཔོན་
ཀུ་ཀུ་ར་ཙ་གདན་དྲངས་ནས་བསྟན་ཀྱང་། དེས་ཀྱང་མ་དགོངས་པར་ཡང་བཤད། ཨོ་
175



དྲིས་ལན་དོན་གཅིག་མ།
རྒྱན་གྱི་རྒྱལ་པོ་ཨིན་དྲ་བྷ་ཏི་གསུམ་གྱི་བར་པ་ཡིན་ཡང་ཟེར། ལ་ལས་རྒྱ་གར་ཤར་ཕྱོགས་
ཡིན་ཟེར། གཞུང་དུ་ཤར་ལྷོའི་ཕྱོགས་སུ་ཞེས་བྱུང་བར་བསྟན་ཡོད་ལ། དེ་ནི་ཨོ་ཊི་བི་
ཤིའི་ཡུལ་འདི་ཡིན་ན། འདི་ནི་ཨོ་རྒྱན་གྱི་ཡུལ་དང་གཅིག་པར་ངོས་བཟུང་མོད། ཨོ་ཊི་
བི་ཤ་འདི་ཡིན་ལ། རྒྱལ་པོ་ཛ་དེ་ཨོ་རྒྱན་གྱི་རྒྱལ་པོ་ག་ལ་ཡིན་ཏེ། ཡུལ་འདི་ཨོ་རྒྱན་གྱི་
ཡུལ་མ་ཡིན་པའི་ཕྱིར། དེང་སང་གི་ལོ་རྒྱུས་རིག་པའི་ལྟ་བ་དང་ཡང་འགལ་བའི་ཕྱིར། ཡང་
ན་ཨོ་ཊི་ཡ་ན་ནི་ཨོ་རྒྱན་ཡིན་ལ་ཨོ་ཊི་བི་ཤ་དང་སྒྲ་ཉེ་བས་གཅིག་ཏུ་ངོས་བཟུང་བར་ཟད། གཅིག་
ཡིན་ཟེར་ན་མི་འཐད་དེ། ཡུལ་ཉེར་བཞིའི་ནང་དུ་ཐ་དད་དུ་དྲངས་ཤིང་ས་ཁམས་ཀྱིས་ཀྱང་
གསལ་བའི་ཕྱིར། འདིའི་བརྒྱུད་རིམ་ད་དུང་གཅིག་གྱུར་མེད་པས་མཚོན་ན། དེའི་བཤད་
སྒྲུབ་ཀྱི་རྒྱུན་མ་ཉམས་པར་ཡོད་པར་ཐེ་ཚོམ་མི་སྐྱེ་བའི་གནད་མེད་པས། འདིར་བརྒྱུད་པ་
མེད་པའི་ཁོངས་སུ་བཞག་པ་ཡིན་པས་ལེགས་པར་བརྟག་ན་ལེགས་པར་གོ་ནུས་པར་འགྱུར་རོ།
དྲི་བ་དྲུག་ཅུ་པ། འཁོར་འདས་ཀྱིས་བསྡུས་པའི་ཆོས་ཐམས་ཅད་རང་གི་སེམས་
ཡིན་པར་མི་རུང་སྟེ། སེམས་ཐ་དད་པའི་དབང་གིས་སྣང་བ་ཡང་ཐ་དད་ཡིན་པའི་ཕྱིར་རོ།།
ཞེས་གསུངས།
ལན་དུ། འདི་ནི་རྡོར་གསུང་ལས། འཁོར་འདས་ཀྱིས་བསྡུས་པའི་ཆོས་
ཐམས་ཅད་རང་གི་སེམས་ཡིན། ཞེས་གསུངས་པ་དང་། རྡོར་གསུང་ལས་སེམས་ཐ་
དད་པར་སྣང་བ་ཡང་ཐ་དད་ཅེས། གཉིས་ནང་འགལ་ཡོད་པར་སྟོན་པའི་གསུང་དུ་མངོན་
176



དམ་ཆོས་དགོངས་གཅིག་གི་མཛེས་རྒྱན།
པར་གསལ། ཅིར་ཡང་སྣང་ཞིང་ཅིར་ཡང་སྲིད་པའི་འཁོར་བ་དང༌། དེ་ལས་ལྡོག་པའི་
མྱང་འདས་གཉིས་ཀྱིས་བསྡུས་པའི་ཆོས་ཐམས་ཅད་ནི། ཕྱི་རོལ་དུ་ཚུགས་ཐུབ་ཏུ་གྲུབ་པ་
ཞིག་ཡོད་པ་མ་ཡིན་ལ། དེ་ནི་ནང་རང་གི་སེམས་ཀྱི་རང་མདངས་ཕྱིར་ཤར་བ་ལས་མ་འདས་
མོད། དེ་ལྟར་གྱི་འགྲེལ་པ་དེ་མ་ཤེས་པ་གཟུང་འཛིན་གྱི་རྣམ་རྟོག་འཕེལ་ནས། ལས་
འདྲ་མིན་བསགས་པའི་བག་ཆགས་ཀྱི་དབང་གིས། ཕྱི་རོལ་གྱི་བལྟ་བྱ་གཅིག་ལའང་མཐོང་
ཚུལ་མི་འདྲ་བ་སྣ་ཚོགས་ཤིག་ཡོད་པ་འདི་བྱུང་བ་ཡིན་ལ། འདི་ནི་ནང་སེམས་ཀྱི་ཁམས་
ལ་བསགས་པའི་བག་ཆགས་དེ་ཉིད་ཕྱིར་འཕྲོས་པ་ལས། ཕྱི་རོལ་གྱི་དངོས་པོས་གང་ཟག་
རེ་རེར་རྣམ་འགྱུར་རེ་བསྟན་པ་ག་ལ་ཡིན། དེས་ན་འཁོར་འདས་གྱི་བྱེད་པོ་དེ་སེམས་ཁོ་ན་
ལ་རག་ལས་ཤིང་། སྣང་བ་འདི་དག་ཀྱང་ཁོ་རང་ལ་ཁོ་རང་སྣང་བ་ཙམ་ལས། ལོགས་
སུ་གྲུབ་པ་ཞིག་མེད་པས་ན། རྡོར་གསུང་ལས་དེ་སྐད་དུ་གདམས་པ་ལགས། དོན་དུ་
རྡོར་གསུང་གཉིས་ཀྱི་གནད་འགག་གཅིག་ཏུ་འབབས་པ་ཡིན་ལ། སྔ་མས་སྣང་སྟོང་ཟུང་
འཇུག་གི་ངོ་བོ་དེ་བསྟན་ཅིང་། ཕྱི་མས་སྣང་ཆ་གཙོར་འདོན་གྱི་ཁྱད་ཙམ་ལས་མ་འདས་
པའི་ཕྱིར། དེར་བརྟེན་ནས་ཐམས་ཅད་ཀྱི་འགག་རྩ་དེ་སེམས་ལ་རག་ལས་སྟབས། སེམས་
འདུལ་ཐབས་ཁོ་ནར་གསུངས་པ་འདི་ཡིན་ལ། དེའི་ཕྱིར་འཇིག་རྟེན་བྱེད་པོ་སེམས་ཡིན་
གསུངས་པ་འདི་ལ་དགོངས་པ་ཡིན། ཐམས་ཅད་སེམས་ལ་རག་པ་ཡིན་པས། འདིར་
བསྟན་གྱི་དཀར་ནག་ཟང་ཐལ་སོགས་ཀྱང་སེམས་ཡིན། ཐམས་ཅད་རང་སེམས་ཡིན་པར་
མི་རུང་སྙམ་པ་ཡང་སེམས་ཡིན་ལ། སེམས་ཐ་དད་པའི་དབང་གིས་སྣང་བ་ཡང་ཐ་དད་དུ་
སྣང་བ་དང་། སྣང་ངོ་སྙམ་པའང་སེམས་ལས་གཞན་མིན། ཕྱི་རོལ་གྱི་དངོས་པོར་སྣང་
_177



དྲིས་ལན་དོན་གཅིག་མ།
བ་འདི་དང་འདི་འགལ་སྙམ་པའང་སེམས་ཡིན། སེམས་མིན་ནོ་སྙམ་པའང་སེམས་ཡིན།
འདིར་ཁྱེད་ཀྱིས་གསུངས་པ་རྣམས་ཀྱང་། ཁྱེད་ཀྱིས་སེམས་ལ་སྣང་བ་ལས་གཞན་མིན་
པའི་ཕྱིར། བདེ་སྡུག་བཟང་ངན་ལེགས་ཉེས། མཐོ་དམན་ཡོད་པས་སེམས་ཁོ་ན་མིན་
པར། སེམས་ལས་གཞན་ནི་མི་དམིགས་པར་མཚོན་པ་མ་ཡིན་ནམ། འདིའི་གནད་ཞིབ་
ཆ་འདིར་མི་ལོངས་པས། འགྲེལ་ཆེན་སོགས་ལ་མཁྱེན་པར་མཛོད་ཅིག འདི་སེམས་
ཙམ་པ་དང་གཅིག་གམ་སྙམ་ན། སེམས་ཙམ་ཡིན་པའི་ངོས་ནས་གཅིག་སྟེ་སེམས་ཙམ་
ཡིན་པའི་ཕྱིར། འདིར་སྣང་ཆའི་སྣང་ཚུལ་ལ་བརྗོད་པའི་ཕྱིར། སྟོང་ཆ་ནས་མི་གཅིག་པ་
ནི། སེམས་ཀྱང་གཞི་མེད་རྩ་བྲལ་དུ་གཏན་ལ་ཕབ་པའི་ཕྱིར། འཁོར་འདས་ཀྱི་མཁན་
པོའམ་བྱེད་པོ་དེ། ལོགས་སུའམ་གཞན་ཞིག་ཏུ་འཚོལ་མི་དགོས་པར། རང་ཉིད་ཡིན་
པར་སྟོན་པའི་སླད་དུ་གསུངས་པ་ནི། ཆེས་ཟབ་པའི་གདམས་པ་ཡིན་ནོ།།
དྲི་བ་རེ་གཅིག་པ། སྣང་བ་རང་སེམས་སུ་གོ་ན་བྱང་ཆུབ་སེམས་མི་འབྱུང་སྟེ།
དམིགས་ཡུལ་སེམས་ཅན་མེད་པའི་ཕྱིར་རོ། །ཞེས་གསུངས།
ལན་དུ། འདི་ནི་རྡོར་གསུང་སྔ་མ་ལས་འཕྲོས་པའི་དོགས་སློང་ཡིན་མོད། སྣང་
བ་རང་སེམས་ཡིན་སྟབས་བྱང་ཆུབ་ཀྱི་སེམས་ཀྱང་འབྱུང་སྟེ། སེམས་ཅན་དང་རིགས་
དྲུག་སོགས་ཀྱང་སྣང་བ་རང་སེམས་ཡིན་པའི་ཕྱིར། དེ་དག་གི་བདེ་སྡུག་མྱོང་བར་གྲུབ་པ་
མངོན་སུམ་ཚད་གྲུབ་ཡོད་པའང་སྣང་བ་རང་སེམས་ཡིན་པའི་ཕྱིར། དེར་དམིགས་པའི་
178



དམ་ཆོས་དགོངས་གཅིག་གི་མཛེས་རྒྱན།
བྱམས་སྙིང་རྗེ་བྱང་ཆུབ་སེམས་ཀྱང་སྐྱེ་ཞིང་། འཇུག་པའང་ཡོད་དེ་སྣང་བ་རང་སེམས་ཡིན་
པའི་ཕྱིར། གལ་ཏེ་རང་གི་སེམས་ལ་ལོགས་སུ་གྱུར་པའི་སེམས་ཅན་ནི་ཡོད་པ་མིན་ན།
བྱང་ཆུབ་ཀྱི་སེམས་དཔས་སུ་ལ་དམིགས་ཏེ་སྙིང་རྗེ་བསྒོམ་སྟེ། ཡུལ་མེད་དོ་ཞེ་ན། དོན་
དམ་པའི་གནས་ཚུལ་གྱི་དབང་དུ་བྱས་ན། སྙིང་རྗེའི་ཡུལ་དང་སྙིང་རྗེ་མཁན་ཡང་མི་དམིགས་
ཏེ། སྤྱོད་འཇུག་ལས། འགྲོ་བ་འདི་དག་ཐམས་ཅད་ནི། །རྟགས་ཏུ་མ་འགག་མ་སྐྱེས་
ཉིད། །ཅེས་གསུངས་པ་ལྟར་གོ་དགོས་ལ། ཀུན་རྫོབ་མ་རྟོགས་པའི་སྣང་ཚུལ་གྱི་དབང་
དུ་བྱས་ན། དེ་དག་ཡོད་དེ། ཁྱེད་ལ་སྣང་བའི་ཕྱིར། ཐེ་ཚོམ་འདི་དག་བྱུང་བའི་ཕྱིར་
ཏེ། སྣང་བ་རང་སེམས་ཡིན་པའི་ཕྱིར། དེར་བརྟེན་རང་ཅག་གི་སྟོན་པས་སེམས་ཅན་
ཐམས་ཅད་བདག་ཏུ་བཟུང་ནས་སེམས་བསྐྱེད། གྲངས་མེད་གསུམ་དུ་ཚོགས་བསགས།
མཐར་སངས་རྒྱས་ནས་ཆོས་ཀྱི་འཁོར་ལོ་བསྐོར་བའང་སྣང་བ་རང་སེམས་ཡིན་པའི་ཕྱིར། དེ་
ལྟར་མཛད་པ་ཡིན་པ་ལས་གཞན་མ་ཡིན་ནོ། །དེའི་ཕྱིར་རང་གི་སེམས་དག་པ་ལ་འབད་
དགོས་པ་ཡིན། ཀུན་རྫོབ་ཀྱི་རྟེན་འབྱུང་བསླུམེད་བསྙོན་མེད་ཀྱི་གཤིས་བབས་འདི་ནི། སེམས་
ཀྱི་བསྒྱུར་ཞིང་བཅོས་སུ་མི་རུང་བས། སྣང་བ་རང་སེམས་མི་འཐད་ཟེར་མོད། གཤིས་
བབས་འདི་ལྟར་སྣང་བ་དེ་ནི་གང་ལ་སྣང་བ་ཡིན། ཇི་ལྟར་སྣང་བ་ཡིན། དེ་ལྟར་སྣང་བ་
སྣ་ཚོགས་པ་དེ། རང་སེམས་ལ་ཚུར་སྣང་བ་ཙམ་ལས་གཞན་མེད་པའི་ཕྱིར། དེ་ལྟར་མ་
རྟོགས་པའི་སེམས་ཅན་རྣམས་ལ་བདེ་སྡུག་བསླུ་མེད་དུ་ཡོད་པ་ནི། བསྙོན་དུ་མི་ནུས་པས་
རྨི་ལམ་ལྟ་བུའི་སྣང་བ་འདི་དག་ལས་བསྒྲལ་ནས། མྱང་འདས་ལ་འགོད་དོ་ཞེས། སྙིང་
རྗེ་དབང་མེད་དུ་འཇུག་ཅིང་བྱང་ཆུབ་ཀྱི་སེམས་སྐྱེ་ཞིང་། བདག་དོན་དོར་བ་དང་། གཞན་
179



དྲིས་ལན་དོན་གཅིག་མ།
དག་ནི་དོན་མེད་དུ་སྡུག་བསྔལ་བར་མཐོང་བས། བདག་བས་གཞན་གཅེས་ཀྱི་བློ་འབྱུང་
བ་དང་། དེ་དག་གི་སྡུག་བསྔལ་སེལ་བའི་ནུས་པའང་མཐོང་བར་འགྱུར་རོ། །རང་
སེམས་ལ་སྣང་བ་ཞེས་པ་འདི་ནི་སྤྱི་ལ་གོ་བ་བྱ་ཡི། དབུ་མ་རྩ་ཤེར་ལས། འབྱུང་བ་དག་
ནི་འཇིག་པ་དག །མཐོང་ངོ་སྙམ་དུ་ཁྱེད་སེམས་ན། །གཏི་མུག་ཉིད་ཀྱིས་མཐོང་བ་ཡིན།།
ཞེས་དང་། དེ་ཡི་ཕྱིར་ན་འཁོར་བ་འདི། །རྣམ་རྟོག་ཡིན་ཞེས་ཅིས་མི་འཐད། །ཅེས་
སོགས་གསུངས་པ་ལྟར་གནས་ཚུལ་དང་སྣང་ཚུལ་གྱི་དབྱེ་བ་ལས། ཕྱི་རོལ་གྱི་དངོས་པོ་
རྣམས་རང་གི་སེམས་ཀྱང་སྣང་ཆ་ཙམ་ཡིན་པར་མ་རྟོགས་པར། དེར་ཞེན་ཅིང་སྲེད་པ་ལས་
དུག་གསུམ་གྱི་ཉེས་པ་ཆེར་ཆེར་འཕེལ་ནས་འཁོར་བར་འཁྱམས་པའང་རང་གིས་རང་གཅིངས་
པ་ལས་མ་འདས་ཏེ། ང་མེད་པ་ལ་ང་དང་བདག་མེད་ལ་བདག་ཏུ་ཞེན་པའི་ཕྱིར། མཐར་
གྲོལ་བའི་སྐབས་སུའང་རང་གིས་རང་ཉིད་གྲོལ་བ་ལས། གཞན་ཞིག་ལས་གྲོལ་བར་བྱ་
བ་མེད་པས་སོ།།
དྲི་བ་རེ་གཉིས་པ། མཚན་ཉིད་དང་མི་ལྡན་པའི་བླ་མས་ཡོད་ཏན་མི་སྐྱེད་པ་ནི་
ལོ་རྒྱུས་ཚད་མ་དང་འགལ་ཏེ། རྒྱུན་ཞུགས་ཀུན་དགའ་བོའི་སློབ་མས་དགྲ་བཅོམ་ཐོབ་པའི་
ཕྱིར། དེ་ནི་སངས་རྒྱས་ཀྱི་ཆོས་དང་གདམས་པ་བསྟན་པ་ལས་བྱུང་ངོ་ཞེ་ན། འོ་ན་རྣམ་
དཔྱོད་ཅན་གྱིས་གདམས་ཁྲིད་ཚད་ལྡན་གྱི་ཡིག་ཆར་བལྟས་པས་ཀྱང་གྲོལ་བར་འགྱུར་རོ། །ཞེས་
གསུངས།
180



དམ་ཆོས་དགོངས་གཅིག་གི་མཛེས་རྒྱན།
ལན་དུ། འདིར་རྡོར་གསུང་ལས། མཚན་ཉིད་དང་མི་ལྡན་པའི་བླ་མས་ཡོན་
· ཏན་སྐྱེད་པར་མི་ནུས། ཞེས་པ་ལས་འཕྲོས་པའི་དོགས་སློང་ཡིན་པར་སྣང་། གལ་ཏེ་
མཚན་ཉིད་དང་མི་ལྡན་པའི་བླ་མས་ཡོན་ཏན་སྐྱེད་ན། མདོ་རྒྱུད་བསྟན་བཅོས་རྣམས་སུ་བླ་
མའི་མཚན་ཉིད་དམིགས་སུ་བཀར་ནས་བསྟན་མི་དགོས་མོད། འོན་ཀྱང་སྡོམ་པ་གསུམ་
ཆར་ལས་བླ་མའི་མཚན་ཉིད་ལ་གལ་ཆེར་གསུངས་པ་འདི་ཅི་ལ་དགོངས་པ་ཡིན་འཚོལ་དགོས་
ཏེ། མཚན་ཉིད་མི་ལྡན་ཀྱང་སློབ་མར་ཡོན་ཏན་སྐྱེད་པའི་ཕྱིར་རོ། །འཇིག་རྟེན་ཐོག་ཏུ་
རིག་སྒོ་གང་འདྲ་ཞིག་སློབ་ནའང་དགེ་རྒན་བསྟེན་ཅིང་། དེ་ཡང་རིག་ལམ་དེ་བྱང་ཆུབ་པའི་
མཚན་ལྡན་ཞིག་བསྟེན་སྲོལ་ཆགས་པ་འདིས་ཀྱང་མཚོན་བཞིན་པ་ལགས་ན། ལོ་རྒྱུས་
ཚད་མ་གང་དང་འགལ་ཟེར་བ་ཡིན། ལོ་རྒྱུས་ཚད་མར་བླ་མ་མཚན་ལྡན་མིན་ན་འགྲིག་པ་
ཞིག་གང་དུ་གསུངས་ཡོད། ཀུན་དགའ་བོ་དང་སློབ་མའི་ལོ་རྒྱུས་ལ་ཟེར་རོ་ཞེ་ན། འདིར་
ཡང་དཔྱད་དེ་འཕགས་པ་ཀུན་དགའ་བོ་དེ་དགེ་བའི་བཤེས་གཉེན་མིན་པ་དང་། མཚན་
ལྡན་མིན་པ་གང་དུ་གསུངས་ཡོད། གཞན་དུ་ཀུན་དགའ་བོ་ཁོ་ན་སངས་རྒྱས་ཀྱིས་ཉེ་གནས་
སུ་བདམས་པ་དང་། ཀུན་དགའ་བོའི་མདོ་ལས་ཀྱང་། བཅོམ་ལྡན་འདས་བགྲེས་པའི་
གནས་སྐབས་ན་ངའི་བསྟན་པའང་འཛིན་པར་འགྱུར་རོ་སྙམ་ནས་འཕགས་པ་ཀུན་དགའ་བོ་རིམ་
གྲོ་པར་བསྐོས་བྱ་བ་དང་། དེས་ཀྱང་བདག་གིས་ལོ་ཉི་ཤུ་ལྷག་ཅིག་བཙུན་པ་ལ་རིམ་གྲོ་
བགྱིད་དོ། །ཞེས་གསུངས་པ་དང་། དེ་ཉིད་ལས། བདག་གིས་ཆོས་ཀྱི་ཕུང་པོ་བརྒྱད་
ཁྲི་ལྷག་ཅིག་ནི་བཅོམ་ལྡན་འདས་ལས་བཟུང་། གཉིས་ནི་དགེ་སློང་དག་ལས་སོ། །ཞེས་
གསུངས་པ་ཡང་མི་འཐད་ལ། འདིར་འཕགས་པ་ཞེས་སྨོས་པའང་མི་འཐད་དེ། མཚན་
181



དྲིས་ལན་དོན་གཅིག་མ།
ཉིད་དང་མི་ལྡན་པའི་ཕྱིར་རོ། །རྒྱུན་ཞུགས་ཡིན་པས་སོ་ཟེར་ནའང་འཕགས་པ་ཡིན་ཏེ་དགེ་
སྦྱོང་གི་འབྲས་བུར་གནས་པའི་ཕྱིར། འདིར་ཁོང་གི་སློབ་མ་དེར་ཆོས་གསུངས་པའི་ཚེ།
སློབ་མ་བྲི་ཛིའི་བུ་དེ་སོ་སྐྱེ་ཡིན་ནམ་རྒྱུན་ཞུགས་ཡིན་དང༌། ཀུན་དགའ་བོ་ལས་རྟོགས་པ་
མཐོ་བ་ཞིག་ཡིན་དཔྱད་དགོས་པར་སེམས། སོ་སྐྱེ་ཡིན་ན་དེའི་སློབ་དཔོན་དུ་ཀུན་དགའ་
བོས་ཆེས་འོས་པ་ཡིན་ཏེ། འཕགས་པ་ཡིན་པའི་ཕྱིར། དགེ་བའི་བཤེས་གཉེན་སྟོན་
པའི་ཞབས་འབྲིང་བ་གཅིག་པུ་དེ་ཡིན་པའི་ཕྱིར། རྒྱུན་ཞུགས་ཡིན་ན་མཚུངས་པར་གནས་
པས་སློབ་མར་མི་འཐད་དེ། མཉམ་པོར་དཔོན་སློབ་ཏུ་མི་རུང་བའི་ཕྱིར། རྟོགས་པ་མཐོ་
བ་ཡིན་ན། ཀུན་དགའ་བོར་གཏུགས་པ་མི་འཐད་དེ། གོང་རིམ་འཛོལ་བའི་ཕྱིར་རོ། །
སློབ་མ་མ་ཡིན་པར་གྲུབ་པས་སྒྲུབ་བྱའང་མི་འགྲུབ་པར་ཐལ་ལོ། །དོན་དུ་འདིར་དགེ་བའི་
བཤེས་གཉེན་མཚན་ལྡན་ཀུན་དགའ་བོས་བདམས་པ་བཞིན་ཉམས་སུ་བླངས་པས།
བརྩོན་གྲུས་ཀྱི་སྟོབས་ཀྱིས་མངོན་རྟོགས་སློབ་དཔོན་གྱི་གོང་དུ་བགྲོད་པར་གསལ་བས། དེ་
ནི་སློབ་མའི་བརྩོན་འགྲུས་ཀྱི་ཁྱད་པར་ལས་བྱས་པར་གསལ་བ་ལས། འཕགས་པ་ཀུན་
དགའ་བོ་མཚན་ལྡན་མིན་པའི་ཁུངས་གང་དུའང་མེད་དོ། །མ་ཟད་སློབ་མ་དགྲ་བཅོམ་ཐོབ་
པ་ནི། དེས་སངས་རྒྱས་ཀྱི་ཆོས་དང་གདམས་པ་བསྟན་པ་ལས་བྱུང་བ་ཞིག་ཡིན་པ་ལས།
བལྟས་པ་ལས་བྱུང་བར་མི་གསལ་བས་ན། ཐལ་བའང་དོན་ལའང་མི་གནས་པར་ཐལ།
དོན་ལ་གནས་པར་འདོད་ན། བལྟས་པ་དང་བསྟན་པ་གཉིས་ཀྱང་དོན་གཅིག་མིང་གི་རྣམས་
གྲངས་ཡིན་པར་ཐལ་ཏེ། ཁྱེད་ཀྱིས་འདོད་པའི་ཕྱིར། ཁས་བླངས་དེའི་ཕྱིར་རོ།།
182



དམ་ཆོས་དགོངས་གཅིག་གི་མཛེས་རྒྱན།
དྲི་བ་རེ་གསུམ་པ། ཕྱག་ཆེན་དང་ཚུལ་ཁྲིམས་རྣམ་པའང་ཐ་དད་པ་མེད་ན།
མཐའ་བྲལ་གྱི་ཕྱག་ཆེན་ཐ་སྙད་གཟུགས་ཅན་ཡིན་པར་འགྱུར་རོ། །ཞེས་གསུངས།
，
ལན་དུ། འདི་ནི་རྡོར་གསུང་ལས། ཕྱག་རྒྱ་ཆེན་པོ་དང་ཚུལ་ཁྲིམས་གཅིག་པ་
ནི། འཇིག་རྟེན་མགོན་པོའི་ཁྱད་ཆོས་བླ་ན་མེད་པ་ཡིན་ཞེས་པ་འདི་ལ་དམིགས་པ་ཡིན་པར་
བསྟན་འདུག འདིར་རྗེ་དཀོན་མཆོག་རིན་ཆེན་གྱིས་མཛད་པའི་དགོངས་གཅིག་སྡོམ་ཚིག་
ལས། ཕྱག་ཆེན་ཚུལ་ཁྲིམས་གནད་གཅིག་ཁྱད་པར་ཆོས། །ཞེས་གསུངས་པས་གནད་
གཅིག་ཏུ་བབས་པ་ལས་གཅིག་པར་བཞེད་པར་གསལ། ཇི་ལྟར་གནད་གཅིག་པ་ཡིན་སྙམ་
ན། སྤྱིར་དགོངས་འགྲེལ་རྣམས་སུ་རྒྱུ་མཚན་དུ་མས་གཏན་ལ་ཕབ་ཟིན་པས་མཚོན་ཐུབ་
མོད། འདིར་རང་གི་གོ་ཚུལ་ཙམ་གླེང་ན། གོང་དུ་དྲི་བ་ཉེར་དགུ་པའི་སྐབས་སུ་ཞུས་པ་
ལྟར་གོ་བ་ཡིན་ཏེ། ཚུལ་ཁྲིམས་འདི་ནི་སྡོམ་པ་གསུམ་ཆར་གྱི་ཚུལ་ཁྲིམས་ལ་གོ་དགོས་
ཏེ། ཚུལ་ཁྲིམས་ཡིན་པའི་ཕྱིར། འདུལ་བའི་ཚུལ་ཁྲིམས་སུ་མ་གསུངས་སམ་སྙམ་ན།
གསུམ་ཀ་འདུལ་བའི་ཚུལ་ཁྲིམས་ཡིན་ཏེ། རང་སེམས་འདུལ་བའི་ཚུལ་ཁྲིམས་ཡིན་པའི་
ཕྱིར། དེ་ཡང་སོ་ཐར་རམ་འདུལ་བའི་ཚུལ་ཁྲིམས་གཞིར་གྱུར་པས་ན་འགལ་བ་མེད་པར་
ཡར་ལྡན་ཡིན་པས་སོ། །འདིར་ཚུལ་ཁྲིམས་ཞེས་པའི་དོན་ནི། འཁོར་འདས་ཀྱི་ཆོས་
ཐམས་ཅད་ཀྱི་གཤིས་སམ་བབས་ཀྱི་གནས་ལུགས་གནས་དང་གནས་མ་ཡིན་པའི་ཚུལ་རྣམས།
དཀར་ནག་ཟང་ཐལ་སོགས་གནས་ཚུལ་དང་། སྣང་ཚུལ་གྱི་རྟེན་འབྱུང་རྣམས་ལ་ཚུལ་ཞེས་
བྱ་ལ། གཤིས་བབས་དེ་ཉིད་ལ་སུས་ཀྱང་བསྒྱུར་དུ་མེད་ཅིང་། ནམ་ཡང་འདའ་ས་མེད་
183



དྲིས་ལན་དོན་གཅིག་མ།
པས་ན་ཁྲིམས་ཞེས་བྱ་བ་ཡིན་ནོ། །དེ་དང་ཕྱག་རྒྱ་ཆེན་པོའི་དབར་ལ་ཁྱད་ཅི་ཡོད། ཕྱག་
རྒྱ་ཆེན་པོའི་སྒྲ་བཤད་ལ་རྗེ་སྒམ་པོ་པས། སྣང་སྲིད་འཁོར་འདས་རྣམས་ཆོས་ཉིད་སྐྱེ་བ་
མེད་པའི་ངང་ལས་མི་འདའ་བར་རྟོགས་པ་ནི་ཕྱག་གོ །ཅིར་སྣང་ཅིར་སྲིད་ཐམས་ཅད་གཉུག་
མའི་དོན་ལས་མི་འདའ་བས་རྒྱའོ། །ཆོས་ཉིད་རང་གྲོལ་དུ་རྟོགས་པས་ན་ཆེན་པོའོ། །ཞེས་
གསུངས་པ་དང་སྡུར་ན་མཁྱེན་ཐུབ་ལ། མ་ཟད་རྗེ་འགོས་ལོ་གཞོན་ནུ་དཔལ་གྱིས། སངས་
རྒྱས་ཀྱིས་བསྟན་པའི་གཞི་སོ་སོ་ཐར་པ་ནས། དཔལ་གསང་བ་འདུས་པའི་བར་གྱི་སྒྲུབ་
པ་དང་ཉམས་ལེན་ཐམས་ཅད་ལ་རྒྱས་འདེབས་པར་བྱེད་པའི་ཕྱག་རྒྱ་ཆེན་པོ་ཞེས་གསུངས་པའི་
ཐོག་ནས་གོ་ནུས་ལ། སྣང་ཆ་གཙོ་བོར་སྟོན་པ་ཚུལ་ཁྲིམས་དང་། སྟོང་ཆ་གཙོ་བོར་སྟོན་
པ་ཕྱག་ཆེན་པོ་ཡིན་ཞེས་དབྱེ་བ་ཙམ་ལས་མ་འདས་ལ། དེ་ཡང་གཉིས་མེད་དུ་རོ་གཅིག་
སྟེ་སྣང་བ་ལས་ལོགས་སུ་གྱུར་པའི་སྟོང་པ་དང་། དེ་ལས་ལོགས་སུ་གྱུར་པའི་སྣང་བ་མི་
དམིགས་པའི་ཕྱིར། འགྲེལ་བར་རྣམ་པ་རིག་བྱེད་མ་ཡིན་པའི་གཟུགས་སོགས་ཀྱིས་ཀྱང་
གོ་བར་ནུས་སོ།།
དྲི་བ་རེ་བཞི་པ། གཞི་དུས་སུ་ཁམས་རང་བཞིན་རྣམ་དག་ཡོན་ཏན་ཐམས་ཅད་
དང་ལྡན་པར་མི་འགྱུར་ཏེ། ལོངས་སྐུ་རྣམ་སྨིན་གྱི་ཡོན་ཏན་དུ་འདོད་པའི་ཕྱིར་རོ། །ཞེས་
གསུངས།
ལན་དུ།
འདི་ནི་རྡོར་གསུང་ལས།
ཕྱག་རྒྱ་ཆེན་པོ་ཡོན་ཏན་ཐམས་ཅད་ཀྱི་
184



དམ་ཆོས་དགོངས་གཅིག་གི་མཛེས་རྒྱན།
-
-
--
དག་ཉིད་ཡིན་ཞེས་གསུངས་པའི་འགྲེལ་བ་ཉི་སྣང་མར། གཞི་དུས་སུ་ཁམས་རང་བཞིན་
རྣམ་དག་ཡོན་ཏན་ཐམས་ཅད་དང་ལྡན་པ། ཞེས་གསུངས་པ་དེ་དང་། རྡོར་གསུང་ལས།
སྨོན་པ་ལས་ལོངས་སྐུ་དང་འཇུག་པ་ལས་སྤྲུལ་སྐུ་འབྱུང་ཞེས་གསུངས་པ་གཉིས་ནང་འགལ་
དུ་གྱུར་པའི་ཚུལ་དེ་བསྟན་པར་མཛད་པ་ཡིན་འདུག གཞི་དུས་སུ་ཁམས་རང་བཞིན་རྣམ་
དག་ཡོན་ཏན་ཐམས་ཅད་ལྡན་པ་ཡིན་ཏེ། ཆོས་སྐུ་ཡོན་ཏན་ཐམས་ཅད་ཡོངས་སུ་རྫོགས་
ཚུལ། གོང་དུ་དྲི་བ་བཅུ་དྲུག་པའི་སྐབས་སོགས་སུ་གླེང་ཟིན་པས་མཚོན་ལ། དེ་ཡང་
འོད་དང་འོད་ཟེར་བཞིན་དུ། ཆོས་སྐུ་སྐྱེ་བ་མེད་པའི་མདངས་འགག་པ་མེད་པ་ནི། ལོངས་
སྐུ་དང་སྤྲུལ་སྐུ་ཡིན་པས་སོ། །འོ་ན་རྣམ་སྨིན་གྱི་ཡོན་ཏན་དུ་ཡོད་པ་དང་འགལ་ཞེ་ན། རྡོ་
ཁམས་ཀྱི་གསེར་དེ་གསེར་ཡིན་པ་ཤེས་ནས། བཞུས་སྦྱང་གིས་གསེར་བཏོན་ནས། གསེར་
གྱི་བྱ་བ་བྱེད་ནུས་པར་བསྒྱུར་བ་བྱ་བ་དེ་ཡང་། གསེར་ལ་ཡོད་ཡོད་པ་དེ་ལས་གསར་པ་
ཞིག་བསྣན་པ་མེད་པ་ལྟར། གནས་ཚུལ་ལ་ཁམས་རང་བཞིན་རྣམ་དག་གཉུག་མ་ཆོས་ཀྱི་
སྐུ་དེ་ཉིད། སྐུ་གསུམ་ལྷུན་གྲུབ་ཀྱི་ངོ་བོར་ཡོད་ཀྱང་དྲི་བཅས་ཀྱི་ཁམས་དེ་མ་སྦྱངས་ན།
སྐུ་གསུམ་གྱི་བྱ་བ་དེ་བྱེད་མི་ཐུབ་པས། དྲི་མ་དེ་སྦྱང་བ་ལ་བརྟེན་ནས་སྐུ་གསུམ་མངོན་དུ་
གྱུར་པའི་ཆ་ནས། རྣམ་སྨིན་གྱི་ཡོན་ཏན་དུ་བཏགས་པའི་ཕྱིར། དེ་ཡང་སྐུ་གསུམ་རེ་རེ་
ལའང་གཞན་གཉིས་ཚང་ཞེས་པའི་རྡོར་གསུང་གི་དགོངས་པ་ལྟར་གོ་བ་ཆགས་དགོས་ལ། འདིར་
ནི་གཞན་སྣང་གི་རྟེན་འབྱུང་གི་ངོར། སྣང་ཚུལ་ལས་བརྩམས་པ་ཞིག་ཡིན་པས། ཆུ་
དང་ཆུ་རླབས། འོད་དང་འོད་ཟེར་བཞིན་འདུ་འབྲལ་མེད་པའི་ཚུལ་དུ་ཡོད་པའི་གཤིས་
བབས་དེ་ཐུགས་སུ་ཆུད་ན། དྲི་བཅས་ཀྱི་ཁམས་དང་དྲི་མེད་ཀྱི་ཁམས་དབར་གྱི་གནས་
185
–
–
-
-
- -



དྲིས་ལན་དོན་གཅིག་མ།
སྣང་གི་འདུག་ཚུལ་དང༌། ལམ་གྱི་གནས་སྐབས་ཀྱི་རྟེན་འབྲེལ་གྱི་དབང་གིས། སྣང་
ཚུལ་ཐ་དད་དུ་འབྱུང་སྲིད་པའི་ཕྱིར་ཏེ། སངས་རྒྱས་ཡིན་པར་གཅིག་ནའང་། གདུལ་བྱ་
དང་འཕྲིན་ལས་ཞིང་ཁམས་སྐུ་ཚེ་སོགས་མི་མཚུངས་པའི་ཚུལ་སོགས་ལས་བརྩམས་ཏེ། དྲིས་
ལན་གཞན་ཡང་འཚོལ་བར་བྱའོ། །དེ་ཡང་གནས་ཚུལ་ཆོས་སྐུའི་དབྱིངས་ལས་ཐ་དད་
པའི་ལོངས་སྤྲུལ་ནི་མི་སྲིད་ཅིང་། ཆོས་སྐུའི་རང་མདངས་ཡིན་པས་ན། བྲལ་བའི་ཡོན་
ཏན་རང་བཞིན་རྣམ་དག་གི་ཁོངས་སུ་ཡོད་པར་བཞེད་པ་ཡིན་ལ། སྣང་ཚུལ་གདུལ་བྱའི་
གཞན་སྣང་དུ་གཟུགས་སྐུར་འཆར་ཞིང་། ཚོགས་ལ་སྣང་བའི་ཆ་ནས་རྣམ་སྨིན་གྱི་ཡོན་
ཏན་དུ་གསུངས་པ་ཡིན་པས། ངོ་བོ་གཅིག་ལས་ལྡོག་པ་ཐ་དད་པ་ཙམ་ལས་འགལ་བའི་
གནད་མེད་དོ། །
དྲི་བ་རེ་ལྔ་པ། ཉི་སྣང་ལས། མུ་སྟེགས་བྱེད་ཀྱང་སངས་རྒྱས་ཀྱི་སྣང་
ཚུལ་ཡིན་ལ། ལམ་ལོག་ཀྱང་སངས་རྒྱས་ཀྱི་བསྟན་པར་འགྱུར་རོ། །ཞེས་གསུངས།
ལན་དུ། རྡོར་གསུང་ལས། ཤེས་བྱར་སྲིད་ཚད་ཀྱིས་སངས་རྒྱས་ཀྱི་བྱ་བ་
བྱེད་པར་གསུངས་པའི་སྐབས་སུ། མུ་སྟེགས་བྱེད་རྣམས་ཀྱང་སངས་རྒྱས་ཀྱི་བྱིན་རླབས་
དང༌། ཐབས་ལ་མཁས་པའི་བྱ་བ་ཡིན་པར་གསུངས་པ་དང་། རྫོགས་བྱེད་སོགས་ཀྱང་
སྣང་ཚུལ་དེ་འདྲ་ན་ཡང་། ངོ་བོ་སངས་རྒྱས་ཀྱི་བྱིན་རླབས་ལས་ཚུལ་དེ་འདྲ་བར་བསྟན་པ་
སྟེ་ཞེས། བྱང་སེམས་སྤྱོད་ཡུལ་རྣམ་འཕྲུལ་གྱི་མདོའི་ལུང་དྲངས་པ་དེ་མི་འཐད་ལ། འཐད་
186



དམ་ཆོས་དགོངས་གཅིག་གི་མཛེས་རྒྱན། །
ན། ལམ་ལོག་ཀྱང་སངས་རྒྱས་ཀྱི་བསྟན་པར་འགྱུར་བའི་སྐྱོན་ཡོད་པར་ཐལ་བ་འཕངས་
ཡོད་པ་འདི་རེད། སྤྱིར་ཆོས་ཐམས་ཅད་ཀྱི་གནས་སྟངས་ནི། བལྟོས་བཅས་སམ་རྟེན་
འབྲེལ་ཁོ་ན་ཡིན་པས། ཕྱི་པ་ལ་བརྟེན་ནས་ནང་པ་ཞེས་གདགས་པའི་ཕྱིར་དང་། ཆོས་
ལུགས་གཞན་མེད་ན་ནང་ཆོས་གཞན་ལས་ཁྱད་དུ་འཕགས་པའི་ཁྱད་ཆོས་ཀྱང་མངོན་ས་མེད།
རྒྱ་གར་གྱི་ཕྱི་རོལ་བའི་ཆོས་ལུགས་དེ་ཚོ་མེད་ན། ནང་པ་སངས་རྒྱས་པའི་ལུགས་ཀྱང་མི་
སྲིད་དེ། རྟེན་འབྲེལ་ཡིན་པའི་ཕྱིར། དེ་ཚོའི་མ་འདང་བའི་ཆ་ནི་ནང་བསྟན་ལ་བལྟོས་
ནས་རྟོགས་པ་ཡིན་ལ། ནང་བསྟན་མངོན་པར་འཕགས་པ་ནི་དེ་ཚོའི་ཞན་ཆ་ལ་བརྟེན་ནས་
བྱུང་བ་དང་། དེ་ཚོས་ཀྱང་མི་རྣམས་ཐར་པའི་ལམ་དུ་དཀྲི་བའི་སྒོ་ཕྱེ་བ་དང་། དེར་
གཞོལ་ནས་དགེ་བ་ལ་གཞོལ་བ་དང་། དེའི་ཞན་ཆ་མཐོང་ནས་ནང་པར་ཞུགས་པ་སོགས།
དགེ་བའི་བསྐུལ་མ་སོགས་སུ་འགྱུར་བའི་ངོས་ནས་སངས་རྒྱས་ཀྱི་བྱིན་རླབས་དང༌། ཕྲིན་
ལས་ཡིན་པར་གསུངས་པ་ལས། སངས་རྒྱས་རང་ཉིད་ཀྱིས་དེ་ཚོའི་ཆོས་གསུངས་པར་
བསྟན་པ་མ་ཡིན་པས། ལམ་ལོག་སངས་རྒྱས་བསྟན་པར་འགྱུར་བའི་སྐྱོན་དེ་མི་འབྱུང་ངོ༌། །
བྱེ་བྲག་ཏུ་བཤད་ན། རིག་གནས་ཀྱི་བྱུང་ཁུངས་དང་། འཕེལ་རིམ་གྱི་རྒྱབ་ལྗོངས་ལ་
བལྟས་ན། ནང་བསྟན་ནི་རྒྱ་གར་གྱི་གནའ་བོའི་མུ་སྟེགས་ཀྱི་ཆོས་ཀྱི་ལུགས། སྤྱི་
ཚོགས་ནང་གསར་གཏོད་མཛད་ཅིང་། དེ་ཡང་རྒྱ་གར་གྱི་ཡུལ་ཆོས་དང་། མུ་སྟེགས་ཀྱི་
ཆོས་ལུགས་ཀྱི་ལེགས་ཆ་ཕྱོགས་བསྡུས་ཀྱི་རྨང་གཞིའི་ཐོག་ནས་བྱུང་བར། ད་ལྟ་ཞིབ་
འཇུག་པ་ཀུན་གྱིས་མགྲིན་གཅིག་ཏུ་གྱུར་པ་ཡིན། འདུལ་བ་དང་མདོ་སྡེ། རྒྱུད་སྡེ་
སོགས་ཀྱི་གོ་རིམ་དང་ཐ་སྙད་སོགས་ཀྱང་། ཕལ་ཆེ་བ་གཅིག་གྱུར་ཡིན་པས་ཀྱང་གསལ་
་
187



དྲིས་ལན་དོན་གཅིག་མ།
ལ། གཞི་གསུམ་སོགས་མུ་སྟེགས་ལས་དཔེར་བགྱིས་ཚུལ་འདུལ་ལུང་དུ་དངོས་སུ་གསལ་
བ་སོགས་ཀྱིས་མཚོན་ལ། དགེ་བའི་སྤྱོད་པ་ནི་སངས་རྒྱས་ཀྱི་དགོངས་པ་དང་སྣང་ཚུལ་
ཡིན་ལ། ཕྱི་རོལ་བའི་ཁྲོད་དུ་ཡོད་པའི་དགེ་བ་ཡང་དེ་མཚུངས་སུ་གྲུབ་པས་ཀྱང་། སངས་
རྒྱས་ཀྱི་སྣང་ཚུལ་ཡིན་པར་སྨྲས་ཀྱང་འགལ་བ་ཅི་ཡོད། མ་ཟད་ཤེས་བྱར་སྲིད་ཚད་ཀྱིས་
དགོངས་པར་གཞིགས་ནའང་། དགེ་བའི་རིགས་ཀུན་སངས་རྒྱས་ཀྱི་དགོངས་པ་ཡིན་
པར་བསྟན་པས་ཀྱང་གྲུབ་པ་མ་ཡིན་ནམ། མ་ཟད་རང་རེ་བོད་དུ་སྐར་རྩིས་ཁྲོད་དུ། མུ་
སྟེགས་ཀྱི་སྟོན་པ་དབང་ཕྱུག་གིས། བསྟན་པའི་དབྱངས་འཆར་གྱི་རིག་པ་བེད་སྤྱོད་བྱེད་
ཅིང་། འདི་སྤྱན་རས་གཟིགས་དབང་ཕྱུག་ཏུ་བསྟན་ནས་གསུངས་པར་འཛིན་པ་དང་། དབང་
ཕྱུག་སྲུང་མར་བཀུར་བ་དང་། དེའི་སྨིན་གྲོལ་གྱི་ལམ་ལ་བརྟེན་ནས་དབང་སྡུད་ཀྱི་ལས་
སྒྲུབ་པ་རྣམས་ལ་ཁྱེད་ནས་ཇི་ལྟར་འགྲེལ་ལམ།
ལས་
དྲི་བ་རེ་དྲུག་པ། སངས་རྒྱས་སངས་རྒྱས་པའི་ཚུལ་བསྟན་པ་དང་།
སྨིན་པ་ངེས་དོན་ཡིན་པ་ནི། བཞད་གད་ཀྱི་གནས་སོ། །ཞེས་གསུངས།
ལན་དུ། རྡོར་གསུང་ལས། ཆོས་ཀྱི་དབྱིངས་ཐམས་ཅད་དུ་སངས་མ་རྒྱས་ན།
སངས་རྒྱས་སུ་མི་འགྱུར་ཞེས་པའི་འགྲེལ་བ་ལས་འཕྲོས་པ་ཡིན་ཏེ། ཉི་སྣང་ལས། སངས་
རྒྱས་དེ་ཡང་ཞིང་འདིར་འཚང་རྒྱ་ཚུལ་བསྟན་པ་ཡིན་གྱི། ངེས་པ་དོན་དམ་དུ་སངས་རྒྱས་
པ་ནི། དུས་ཚོད་འདི་ཙམ་ཞེས་ཚད་བཟུང་བར་མི་ནུས་ཞེས་གསུངས་པ་ལ་གཟས་ཏེ། གསུངས་
188



དམ་ཆོས་དགོངས་གཅིག་གི་མཛེས་རྒྱན།
པ་ཡིན་པར་སྣང་མོད། དཔྱད་པར་བྱ་སྟེ། འདིར་སངས་རྒྱས་ཉིད་འཛམ་གླིང་གི་དབུས་
རྡོ་རྗེ་གདན་དུ་སངས་རྒྱས་པའི་ཚུལ་བསྟན་ཡིན་པར་གསུངས་པ་འདི་ནི། བཀའ་དང་པོའི་
དགོངས་པ་མ་ཡིན་ཏེ། གོང་དུ་དྲི་བ་སོ་ལྔ་པའི་སྐབས་སུ་ཞུས་པ་བཞིན་ཡིན་པའི་ཕྱིར།
བཀའ་དང་པོ་དང་འདྲེས་པའི་མདོ་རྣམས་སུ་འདི་ལྟར་མི་བཞེད་མོད། བཀའ་བར་བ་དང་།
ལྷག་ཏུ་མཐའ་མའི་མདོ་རྣམས་སུ་ཚུལ་བསྟན་ཡིན་པར་ནན་གྱིས་བསྟན་ཅིང་། རྒྱུད་སྡེ་
རྣམས་སུ་དེ་ལྟར་རྒྱ་ཇེ་ཆེར་གསུངས་ནས་འདུག ལས་སྨིན་པ་ནི་བསླུ་མེད་བསྙོན་མེད་དུ་
སྣང་ཞིང་གྲུབ་པ་ཞིག་དང་། ངེས་པའི་དོན་ཞིག་ཡིན་པའང་གོང་གི་དྲི་བ་སོ་ལྔ་པ་དང་། སོ་
དྲུག་སོགས་སུ་ཞུས་པ་ལྟར་ཡིན་ལགས། མ་ཟད་སྤྱོད་འཇུག་སོགས་སུ། ལས་ཚུལ་
བསམ་གྱིས་མི་ཁྱབ་པ། །ཐམས་ཅད་མཁྱེན་པ་ཁོ་ནས་མཁྱེན། །ཞེས་ནན་གྱིས་གསུངས་
ལ། མདོ་སྔགས་ཐུན་མོང་གི་བརྗོད་བྱ་རྒྱུ་འབྲས་ཁོ་ན་ཡིན་པར་གསུངས་པ་ལ། འདི་ནི་
གནད་ཤིན་ཏུ་ཆེ་བར་ཡང་གསལ་ཏེ། བེ་བུམ་སྔོན་པོ་ལས། སྟོང་ཉིད་རིགས་པས་ཀྱང་
ནི་གོ་སླ། ཤིན་ཏུ་རྟོགས་དཀའ་རྒྱུ་འབྲས་ཟབ་མོ། ཞེས་གསུངས་ལ། འདིར་ཡང་
གོང་གསལ་བཀའ་དང་པོའི་དགོངས་པ་ལྟར་ཡིན་པར་སེམས་ལ། འཕགས་པ་དགྲ་བཅོམ་
པ་ཆེན་པོ་མོའུ་འགལ་གི་བུ་ཆེན་པོ་དང༌། དགེ་སློང་སྒྱུར་ཆུང་ལྟ་བུ་ལ་སྔོན་ལས་ཀྱི་ནུས་
པ་སྨིན་པ་དང་། ད་དུང་མཐོང་བའི་ཆོས་སུ་ཡོད་པས་ཀྱང་ཕྱོགས་ཙམ་གོ་བར་ནུས་སོ། །འདི་
ཉིད་བཞད་གད་ཀྱི་གནས་སུ་གྱུར་མིན་ད་དུང་དཔྱད་དགོས་ཏེ། ཚུལ་བསྟན་གྱི་མདོ་དེ་དག་
ཀྱང་མཉམ་པ་ཉིད་ལ་དགོངས་ཏེ་གསུངས་པ་དང་། གཉེན་པོ་ལྡེམ་པོར་དགོངས་ནས་གསུངས་
པ་ཞིག་ཡིན་ན་འགལ་བའི་གནད་མེད་ལ། ངེས་དོན་དུ་བཞེད་ན་མདོ་རྣམས་དང་། རྒྱུད་
189.



དྲིས་ལན་དོན་གཅིག་མ།
སོགས་ཀྱི་བཞེད་ཚུལ་དག་དང་མི་མཐུན་པས། སངས་རྒྱས་གཅིག་ལ་ངོ་བོ་མི་འདྲ་བ་ཡོད་
པ་ཡིན་ནམ། རྣམ་འགྱུར་མི་འདྲ་བ་ཡོད་པ་ཡིན། དེ་རྣམས་བཀའ་ཡིན་ན་མི་འདྲ་བ་དེ་
ལྟར་ཡོང་དོན་མེད་དགོས་ལ། བསྟན་བཅོས་ཡིན་ན་སློབ་དཔོན་རེར་སྣང་ཚུལ་མི་འདྲ་བའི་
ཚུལ་ཡོད་དགོས་ལ། གཞན་དུ་སངས་རྒྱས་འཇའ་ལུས་སུ་གཤེགས་མ་ཐུབ་པར་ལོ་བརྒྱད་
ཅུར་འདས་པ་དང་། འཕོ་ཆེན་གྱི་སྐུར་བཞེངས་མ་ཐུབ་པ་དང་། དེ་ཡང་རྫོགས་ཆེན་མ་
བསྒོམས་པ་དང་། ཐོད་རྒལ་ལ་མྱོང་ཆ་མེད་པ་ལ་ཐུག་པས། སངས་རྒྱས་ཙམ་པོ་ཡིན་
ཟེར་རམ། རྩྭ་མཆོག་གྲོང་དུ་གཤེགས་པ་དེ་ཚུལ་བསྟན་ཡིན་ཟེར་ན་བཞད་གད་དུ་ཅིས་མི་
འགྱུར།
E
རཱ
*
s
:
དྲི་བ་རེ་བདུན་པ། སངས་རྒྱས་སེམས་ཅན་གྱི་རྒྱུད་ལ་ཡོད་ན་སྔགས་ཀྱི་ལྷ་
འགུགས་བསྟིམ་ནི་བྱིས་པའི་རྩེད་མོར་ཟད་དེ། ལྷ་གཞན་ནས་དྲངས་པ་གཉིས་འཛིན་ནོ་ཞེ་
ན་ལྷ་བདག་ཏུ་ལྟ་བའང་ངར་འཛིན་ཡིན་པས་སྐྱོན་ཡོན་མཉམ་མོ། །ཞེས་གསུངས།
ལན་དུ། རྡོར་གསུང་ལས། སངས་རྒྱས་ཐམས་ཅད་ནི་སེམས་ཅན་གྱི་ཁམས་
རྒྱུད་ལ་བཞུགས་ཞེས་གསུངས་པའི་འགྲེལ་བ་ལས་འཕྲོས་པ་སྟེ། ཉི་སྣང་ལས། ལ་ལ་
དག་སངས་རྒྱས་སྤྱན་འདྲེན་པ་དང་གཤེགས་སུ་གསོལ་བའི་ཚེ་བདེ་བ་ཅན་དང་། འོག་
མིན་དང༌། མངོན་དགའ་སོགས་བཟང་པོ་ལོགས་ཤིག་ནས་སྤྱན་འདྲེན་པར་སེམས་མོད།
དེ་ནི་བདག་གཞན་ཐ་དད་དུ་འཛིན་པའི་དྲི་མ་ལས་མ་འདས་མོད། ཅེས་གསུངས་པ་ལས་
190



དམ་ཆོས་དགོངས་གཅིག་གི་མཛེས་རྒྱན།
དོགས་པ་བསུས་པ་ཡིན་འདུག འདིར་སངས་རྒྱས་སེམས་ཅན་གྱི་ཁམས་རྒྱུད་ལ་བཞུགས་
གསུངས་པ་ནི། བཀའ་མཐའ་མ་དང་སྔགས་ཀྱི་དགོངས་པ་ལྟར་གནས་ཚུལ་གྱི་བཞུགས་
སྟངས་ཇི་བཞིན་པར་དགོངས་ནས་གསུངས་པ་ཡིན། དུས་གསུམ་གྱི་སངས་རྒྱས་ཀུན་
ཀྱང་སེམས་ཅན་གྱི་ཁམས་ལས་བྱུང་བ་ཡིན་ཞིང་། སངས་རྒྱས་ཀྱང་སེམས་ཅན་གྱི་ཁྲོད་
ནས་ཐོན་པའམ། འབྱུང་བས་ཀྱང་དེ་ལྟར་གྲུབ་བོ། །འདིར་དྲི་བཅས་ཀྱི་ཁམས་སྦྱོང་ནས།
དག་པ་གཉིས་ལྡན་མངོན་དུ་འགྱུར་བའི་ཆེད་དུ་ཚོགས་གཉིས་དང་། རིམ་གཉིས་ཀྱི་ལམ་
ལ་འབད་དགོས་པར་གསུངས་པ་ནི། སྣང་ཚུལ་ལ་དགོངས་ནས་གསུངས་པ་ཡིན། དེ་
ཡང་བདག་དང་བདག་གིར་འཛིན་པའི་ངན་རྟོག་སྤོང་བའི་དོན་དུ། བསྐྱེད་རིམ་དང་སྔགས་
བཟླ་བ་སོགས་ཐབས་ཁྱད་པར་ཅན་གྱིས། དྲི་མ་སྦྱངས་ནས་མི་འགྱུར་བའི་བདེ་བ་ལམ་དུ་
བྱེད་པའི་རྣལ་འབྱོར་དང་། སྤྲོས་མེད་རྫོགས་རིམ་བསྒོམས་པས། བསྐྱེད་རིམ་ཡང་
རྫོགས་རིམ་གྱི་ལམ་ཙམ་དུ་འགྱུར་བ་ཡིན་ཏེ། ཀླུ་སྒྲུབ་ཀྱིས།
བསྐྱེད་པའི་རིམ་ལ་རབ་གནས་ནས། །རྫོགས་པའི་རིམ་པ་འདོད་
རྣམས་ཀྱིས། །ཐབས་འདི་རྫོགས་པའི་སངས་རྒྱས་ཀྱིས། །སྐས་
ཀྱི་གདང་བུ་ལྟ་བུར་གསུངས། །ཞེས་པ་ལྟར། རྡོ་རྗེ་གུར་ལས།
ཐ་མལ་རྣམ་རྟོག་གཞོམ་པའི་ཕྱིར། །སྒོམ་པ་ཡང་དག་རབ་ཏུ་
བསྒྲགས། །ཞེས་དང་། རྡོ་རྗེ་སྙིང་འགྲེལ་ལས། རྣམ་རྟོག་རྒྱ་རུ་
ཆུད་པ་ཡི། །འགྲོ་བ་གསུམ་པོ་རྣམ་གཞིགས་ནས། །ཅི་ལྟར་ཅི་ལྟར་
གྲོལ་གྱུར་པའི། །དེ་དང་དེ་ཡི་ཐབས་བསྟན་ཏོ། །རྣམ་རྟོག་བག་ཆགས་
191



དྲིས་ལན་དོན་གཅིག་མ།
ཀྱིས་བཅིངས་པ། །ཐོག་མར་རྟོག་པའི་ཆོ་ག་བསྟན། །རྣམ་རྟོག་
རང་བཞིན་ཤེས་པ་ན། །མི་རྟོག་པ་ལ་འཇུག་པར་བྱ།།
ཞེས་བསྟན་པས་གྲུབ་བོ། །ལྷ་གཞན་ནས་དྲངས་པ་ནི་ལས་དང་པོ་པ་དང་། འོག་
མ་དག་ལ་ཡིན་པ་ནི་བླ་མེད་དུ་གསུངས་ལ། ལྷ་བདག་ཏུ་ལྟ་བ་འདི་ནི་ཐ་མལ་གྱི་བདག་ཏུ་
ལྟ་བ་ནི་མ་ཡིན་པས། སྐྱོན་ཡོན་མཉམ་པའི་སྐབས་དེ་འདིར་མེད་ལ། བདག་དང་བདག་
གི་བ་ལ་སོགས་པས་ཡོངས་སུ་བཟུང་ནས། འཁོར་བར་གྱུར་པ་ལས་ཐར་པའི་ཆེད་དུ་ཡིན་
པར། བདེ་མཆོག་གི་སྒོམ་རིམ་དུ་གསུངས་པའི་ཕྱིར་དང་། འདིར་ནི་བསྐྱེད་རིམ་ཡོངས་
གྲུབ་ཀྱི་གནད་དེ་གསལ་གདབ་པ་ཙམ་ཡིན་ལ། མཐར་རྫོགས་རིམ་དུ་མི་རྟོག་པར་གཞོལ་
ཞིང༌། དེ་ཡང་གནས་སྣང་མི་འགལ་བའི་གནད་ཡོད་པས་ངར་འཛིན་པའི་སྐྱོན་མེད།
བདག་ལྷར་བསྒོམས་པས་བདག་ཡིན་པར་ཐལ་ཟེར་ན། གཙང་བདག་བདེ་རྟག་ཀྱང་དེར་
ཐལ། བདག་ཅེས་བྱུང་བས་སོ། །འདི་བདག་དམ་པ་ཡིན་པས་མི་མཚུངས་ཤེ་ན། སྔ་
མའང་དེ་ལྟར་ཡིན་པས་སྐྱོན་གྱི་སྐབས་མེད་དོ།།
དྲི་བ་རེ་བརྒྱད་པ། ཆོས་ཀུན་སྡོམ་གསུམ་གང་རུང་རེར་འདུ་ན་སྡོམ་པ་གསུམ་
པོ་གོང་ནས་གོང་དུ་དོག་ཏུ་འགྲོ་བ་མེད་དོ། །ཞེས་གསུངས།
ལན་དུ། འདི་ནི་རྡོར་གསུང་ལས། ཆོས་ཀུན་སོ་སོ་ཐར་སྡོམ་རེ་རེར་འདུ་ཞེས་
པའི་འགྲེལ་བ་ལས་འཕྲོས་པ་ཡིན་ལ། དེ་དང་རྡོར་གསུང་སྡོམ་གསུམ་གོང་ནས་གོང་དུ་
192



དམ་ཆོས་དགོངས་གཅིག་གི་མཛེས་རྒྱན།
དོག་ཏུ་འགྲོ་ཞེས་གསུངས་པ་གཉིས་འགལ་བར་གཟིགས་པའི་གསུང་ཡིན་འདུག རྡོར་
གསུང་འདིའི་འགྲེལ་བའི་གོ་ཚུལ་མི་མཐུན་པ་བྱུང་བ་སྟེ། ལ་ལས། ཆོས་ཀུན་སོ་སོར་
ཐར་པའི་སྡོམ་པ་རེ་རེ་ལ་འདུ་བར་གོ་ནས། ཆོས་ཕུང་རེ་རེ་ལའང་ཀུན་ཚང་བར་གོ་བ་དང་།
ལ་ལས་ཆོས་ཀུན་སོ་སོར་ཐར་པའི་སྡོམ་པ་སྟེ། འདུལ་བ་ལ་འདུ་བར་གོ་བ་ཡིན་ལ། འདིར་
ཡང་དེ་ལྟར་གོ་བ་སྐྱེས་ཏེ། དེ་ལྟར་ན་སྡོམ་པ་གསུམ་བཞག་དགོས་མེད་དེ། ཆོས་ཀུན་
སོ་ཐར་སྡོམ་པར་འདུས་ཡོད་པའི་ཕྱིར། དེར་བརྟེན་སྡོམ་པ་གསུམ་གོང་ནས་གོང་དུའང་
འགྲོ་རྒྱུ་མེད་པར་ཐལ། སོར་སྡོམ་ལ་འདུས་པའི་ཕྱིར། ཞེས་བསྟན་པས་མཚོན་ཡོད།
སྤྱིར་རྡོར་གསུང་ལ་གོ་ཚུལ་མང་དུ་བྱུང་བ་ནི། གཤིས་བབས་ཡིན་ཏེ། རྡོར་གསུང་ཡིན་
པའི་ཕྱིར་། དེའི་ཕྱིར་དགེ་ཆོས་ཞབས་ཀྱིས།
གསུངས་པ་རེ་ལ་དགོངས་པ་མཐའ་ཡས་ཤིང་། །བསམ་པ་རེ་ལ་འཆར་
སྒོ་གྲངས་མེད་ཕྱིར། །གོ་བར་དཀའ་བའི་རྡོ་རྗེའི་ཚིག་རྣམས་ལ། །
གོ་ཚད་མ་ལུས་དོན་དུ་འགྲེལ་བར་བྱ།།
ཞེས་གསུངས་པ་ལས་མ་འདས། འོན་ཀྱང་རྡོར་གསུང་འདིའི་དགོངས་པའི་གཏད་
ཕྱོགས་ནི། སྟོན་པས་གསུངས་པའི་ཆོས་ཀྱི་སྒོ་རྣམས་མཐའ་ཡས་ཀྱང་། གང་ཟག་
ལམ་པས་ཉམས་སུ་བླང་བྱ་ཡིན་པར་གཅིག་པ་ཡིན་ལ། ཉམས་སུ་བླངས་པའི་ལམ་རིམ་
སྡོམ་པ་གསུམ་ཡོད་པ་འདི་རྣམས་ལ་དེ་ཀུན་འདུ་བ་ཡིན་ཏེ། ཚོགས་གཉིས་སམ་ཐབས་
ཤེས་གཉིས་ཀྱི་སྒོ་གཉིས་སུ་འདུ་བའི་ངོས་ནས་དེ་དག་རེ་རེར་འདུ་བའི་ཕྱིར། ཞེས་གསུངས་
པ་ཡིན། གཞན་ཡང་དངོས་བསྟན་ལ། ཆོས་ཀུན་སོ་སོར་ཐར་པའི་སྡོམ་པ་རེ་རེ་ལའང་
193



དྲིས་ལན་དོན་གཅིག་མ།
འདུ་བར་བཞེད་པ་འདིས་ཀྱང་། ཐབས་ཤེས་ཆ་ཚང་བ་རེ་རེའི་སྒོ་ནས་དགག་སྒྲུབ་སྤང་བླང་
བྱ་དགོས་པར་བསྟན་པ་ལས། ཆོས་ཀུན་སོ་ཐར་ལ་འདུས་ཡོད་པས། སྡོམ་པ་གོང་མ་
གཉིས་མི་དགོས་པར་བསྟན་པ་ག་ལ་ཡིན་ཏེ་མིན། གཞན་དུ་གསང་བསམ་གྱི་ལུང་དྲངས་
པ་དེ་ཡང་མི་འཐད་པར་འགྱུར་རོ། །འདི་ནི་ཚང་བརྩི་བ་ལུགས་བཞིན་ཏེ། ཆོས་ཀུན་ལ་
དྲན་ཤེས་ཀྱིས་ཁྱབ་དགོས་པར་བསྟན་པ་བཞིན་ཡིན་པས། སྡོམ་གསུམ་གོང་ནས་གོང་དུ་
དོག་ཏུ་འགྲོ་བ་དང་འགལ་བའི་གནད་མེད་པ་ལགས་སོ།།
དྲི་བ་རེ་དགུ་པ། ཉན་ཐོས་སྡེ་པ་རྣམས་ལ་འདུལ་བ་མི་འདྲ་བ་ཡོད་པར་ངེས་ཏེ།
སངས་རྒྱས་ཀྱིས་ཆོས་གཅིག་པུ་ཉིད་གསུངས་པ་གདུལ་བྱས་གོ་ལུགས་སོ་སོར་བྱུང་བའི་ཕྱིར་
རོ། །ཞེས་གསུངས་པ་ལ། །
ལན་དུ། འདི་ནི་རྡོར་གསུང་ལས། སྡེ་པ་བཞི་ཆར་གྱི་རྩ་བ་ལུང་སྡེ་བཞི་འདི་
ཉིད་ཁོ་ན་ཡིན་ཞེས་པ་འདི་མི་འཐད་པར་གསུངས་པ་འདི་མཁས་པ་ཆེན་པོའི་གསུང་ཡིན་པས།
ཕལ་ཆེར་བདེན་པ་ཡིན་ཤས་ཆེ། འོན་ཀྱང་དཔྱད་ན། ཉན་ཐོས་ཀྱི་སྡེ་རྣམས་ཀྱི་ལོ་རྒྱུས་
ལ་བལྟས་ན། བཀའ་བསྡུ་དག་ཐེར་གྱིས་མདོ་སྡེའི་སྡེ་སྣོད་དང་། འདུལ་བའི་སྡེ་སྣོད་
གཉིས་གཏན་འབེབས་བྱུང་བར་གསལ་བས། དེ་ནི་ལུང་སྡེ་བཞི་ད་ལྟའི་འདི་འམ་འདིའི་མ་
ཕྱི་དེ་ཡིན། ནང་བསྟན་ཉན་ཐོས་ཀྱི་དུས་རབས་སུ་འགྱུར་མཚམས་ནི། སངས་རྒྱས་
འདས་ནས་ལོ་བརྒྱ་ཙམ་ནས་གནའ་རབས་སམ། གདོད་མའི་ནང་ཆོས་ལས་དགེ་འདུན་
194



དམ་ཆོས་དགོངས་གཅིག་གི་མཛེས་རྒྱན།
----
-
ཕལ་ཆེན་སྡེ་པ་དང་། གནས་བརྟན་སྡེ་པ་གཉིས་སུ་གྱེས་ཤིང་། རྩ་བ་དེ་གཉིས་ལས་
ནང་གསེས་མང་དུ་གྱེས་ཏེ་མཐར་བཅོ་བརྒྱད་དུ་ལོངས་པ་མ་ཟད། བརྗོད་དོན་གཅིག་ལ་
བཤད་སྲོལ་མི་འདྲ་བ་སྣ་ཚོགས་ཤིག་བྱུང་སྟབས། ང་བདེན་ཁྱོད་བརྫུན་གྱི་རྩོད་གླེང་ཆེས་
ཆེར་འཕེལ། འོན་ཀྱང་བདེན་རྫུན་གྱི་ཤན་འབྱེད་བྱེད་མ་ཐུབ་པར་ཅི་བྱེད་འདི་བྱེད་མེད་པའི་
གནས་སུ་གྱར་སྐབས། མ་གྷ་དྷ་བཟང་མོའི་རྟོགས་བརྗོད་དུ་བྱུང་བའི་རྒྱལ་པོ་ཀྲི་ཀྲིའི་རྨི་
ལམ་གྱི་ལུང་བསྟན་ལ་བརྟེན་ནས། རྩོད་པ་ཞི་བར་བྱས་ཡོད་པ་མཐོང་རྒྱུ་ཡོད་པ་འདི་རེད།
ཉན་ཐོས་རྣམས་རྒྱ་གར་རང་དུ་སྡེ་ཚན་མང་དུ་གྱེས་པར་བརྟེན་ནས་བོད་དང་རྒྱ་ནག ལྷོ་བརྒྱུད་
སོགས་ཀྱི་ཉན་ཐོས་ཀྱི་ཆོས་བརྒྱུད་བར་དུ་གཞུང་ལུགས་ཅུང་ཟད་མི་འདྲ་བའི་རྣམ་པ་འདི་ཆགས་
ཡོད་པ་རེད། རྒྱ་ནག་ཏུ་བོད་དུ་མ་འགྱུར་བའི་འདུལ་བའི་སྐོར་མང་པོ་ཡོད་ལ། སྡེ་པ་
གཞན་གྱི་གཞུང་ཡང་མང་པོ་བསྒྱུར་ཡོད་པས། ད་ལྟ་བཀའ་དྲིན་ཆེན་པོར་གྱུར། བོད་དུ་
ཡོད་སྨྲ་དང་འབྲེལ་ཡོད་ལས་མ་འགྱུར་ལ། གཙོ་བོ་ཐེག་ཆེན་དང་འབྲེལ་ཡོད་ལས། ཉན་
ཐོས་ཀྱི་གཞུང་གཞན་ལ་མཐོང་ཆུང་གིས་མ་འགྱུར་བས། ད་བར་བོད་ཀྱི་མཁས་གྲུབ་ཚོའི་
གསུང་ནང་ལ་མངོན་རྒྱུ་མེད་པ་མང་པོ་ཞིག་རྒྱ་ནག་གི་བཀའ་འགྱུར་དང་། ལྷོ་བརྒྱུད་ཉན་
ཐོས་པའི་བཀའ་འགྱུར་ནང་བཞུགས་ཡོད་པ་འདི་དག་རེད། མཁས་དབང་དགེ་ཆོས་ཀྱིས་
ཞིབ་འཇུག་དང་། སྐུལ་མ་མཛད་རུང་བོད་ཀྱི་ཐེག་ཆེན་པས། ད་བར་དང་ལེན་མཛད་
མེད་པ་འདི་ནི། མཁས་གྲུབ་དང་རྟོགས་ལྡན་ཚོས་ཉན་ཐོས་ལ་མཐོང་ཆུང་གནང་བའི་བག་
ཆགས་ཀྱིས་ཡིན་སྲིད། དེར་བརྟེན་ཁྱེད་ལྟར་ཉན་ཐོས་སྡེ་པ་རེ་རེ་ལའང་འདུལ་བ་མི་འདྲ་
བ་རེ་རེ་ཡོད་པར་ཐེ་ཚོམ་མེད་དེ། སྡེ་པ་སོ་སོ་བ་ཡིན་པའི་ཕྱིར་རོ། །དཔེར་ན་བོད་བརྒྱུད་
-
195



དྲིས་ལན་དོན་གཅིག་མ།
ཀྱི་ནང་པ་བཞིན་ནོ། །དེ་རྣམས་རྩ་བ་ནི་གཅིག་ལས་མ་འདས་ཏེ། གནའ་བོའི་ནང་ཆོས་
ཀྱི་དུས་རབས་བཀའ་བསྡུ་དང་གཉིས་སོགས་ཀྱི་གཏན་འབེབས་ཀྱི་གཞུང་ལུགས་ལ་བརྟེན་པའི་
ཕྱིར། དཔེར་ན་བོད་བརྒྱུད་ནང་པའི་འདུལ་གཞུང་བཞིན་ནོ། །འོན་ཏེ་སྡེ་པ་བཅོ་བརྒྱད་དུ་
གྱེས་པ་ནི་སྟོན་པ་འདས་རྗེས་ཡིན་པ་ལས། སྐུ་འཚོ་གཞེས་ཀྱི་དུས་མ་ཡིན་པས། འཚོ་
གཞེས་ཀྱི་དུས་སུ་དེ་ལྟར་གྱེས་ནས་གོ་ལུགས་སོ་སོར་བྱུང་བའི་ཁུངས་དེ། གསུང་གཅིག་
ཉིད་ནི་གསུངས་པའི་མོད་ཅེས་ལུང་འདྲེན་རིགས་ནའང་། སྟོན་པ་གཤེགས་ནས་ལོ་བརྒྱའི་
རྗེས་སུ་གྱེས་པའི་ཕྱིར། ལོ་རྒྱུས་དང་མི་འཚམས་པར་སྣང་ངོ༌།།
སྨོན་
དྲི་བ་བདུན་བཅུ་པ། ལས་མེད་ན་སྐྱེ་བའི་མཚམས་མི་སྦྱོར་བ་མིན་ཏེ།
ལམ་གྱིས་བྱང་སེམས་ངན་འགྲོར་འགྲོ་བའང་ཡོད་པའི་ཕྱིར་རོ། །ཞེས་གསུངས།
ལན་དུ། རྡོར་གསུང་ལས། དག་པའི་ས་ཐོབ་ངན་འགྲོར་སོང་བའང་ཡོད་ཅེས་
གསུངས་པའི་འགྲེལ་བ་ལས་འཕྲོས་པ་ཡིན་ཏེ། ཉི་སྣང་ལས། སྐྱེ་རབས་ཀྱི་ལུང་དྲངས་
པ་ལས། དེ་ཡི་ཕྱིར་ན་བཅོམ་ལྡན་འདས་ཀྱིས་ཀྱང་། །
ལས་ཀྱི་རྣམ་པར་སྨིན་པ་བསམ་མི་ཁྱབ། །སྙིང་རྗེའི་བདག་ཉིད་ཅན་ཡང་
དུད་འགྲོར་སྐྱེས། །དེ་ཡང་ཆོས་ཀྱི་འདུ་ཤེས་སྐྱེ་བར་འགྱུར། །ལས་
མེད་ན་ནི་སྐྱེ་བའི་མཚམས་མི་སྦྱོར།།
ཞེས་སོགས་ལུང་དྲངས་པ་ལ་གསུངས་པ་ཡིན་འདུག ཁྱེད་ལྟར་ན་རྒྱུ་རྐྱེན་གང་
196་



དམ་ཆོས་དགོངས་གཅིག་གི་མཛེས་རྒྱན།
4+E
，
བ
ཡང་མེད་ཀྱང་། སྐྱེ་བའི་མཚམས་སྦྱོར་བར་ཐལ། སྨོན་ལམ་གྱིས་རུང་བའི་ཕྱིར་རོ། །
སྨོན་ལམ་དེ་རྒྱུ་ཡིན་ཟེར་ན། ལས་མེད་ན་སྐྱེ་བའི་མཚམས་མི་སྦྱོར་བ་མིན་པར་བཞེད་པ་
དང་ནང་འགལ་ལོ། །ལས་ནི་རྒྱུའི་དོན་ལ་འཇུག་པས་སྨོན་ལམ་དེ་རྒྱུ་ཡིན་པར་ཐལ། ཡང་
ན་སྨོན་ལམ་དང་ལས་སམ་རྒྱུ་ཐ་དད་པ་ཡིན་ཟེར་ན། རྒྱུ་མེད་ཀྱང་སྨོན་ལས་གཅིག་པུ་
བཏབ་ནས་བདེ་འགྲོར་སྐྱེ་བར་འགྲུབ་སྟེ། སྨོན་ལམ་གྱིས་ངན་འགྲོར་འགྲོ་བའི་ཕྱིར་རོ། །དེ་
ལྟར་ན། ཆོས་རྣམས་ཐམས་ཅད་རྒྱུ་ལས་བྱུང་། །དེ་རྒྱུ་དེ་བཞིན་གཤེགས་པས་གསུངས།།
ཞེས་དང་། རྒྱུ་ལ་བརྟེན་པའི་མཁས་པ་བཅོམ་ལྡན་འདས། །སོགས་ཀྱི་གོ་བ་དེ་ཇི་ལྟར་
ཡིན་པར་འགྱུར། དགོངས་འགྲེལ་དུ་སྨོན་ལམ་གྱི་དབང་གིས། བྱང་སེམས་ངན་འགྲོར་
མི་འགྲོ་ཞེས་གསུངས་མེད་པས། དོགས་སློང་ཡང་ལྟར་སྣང་དུ་ཐལ་ཏེ། རྡོར་གསུང་
ལས། རྒྱུ་སྤྱད་གྱུར་ན་ས་བཅུ་པ་ཡང་ངན་འགྲོར་ལྟུང་བའི་འགྲེལ་བའི་སྐབས་སུ། ཐེག་
པ་ཆེན་པོ་ལ་དད་པ་རབ་ཏུ་བསྒོམ་པའི་མདོའི་ལུང་དྲངས་པས་གསལ་བའི་ཕྱིར་རོ། །འོ་ན་
དེར་རྒྱུ་མ་སྤྱད་ཀྱང་སྨོན་ལམ་དབང་གིས་བྱང་སེམས་ངན་འགྲོར་འགྲོ་བ་ཡང་ཡོད་མོད། ཅེས་
བྱུང་བས་རྒྱུ་མེད་པར་ཐལ་ཞེ་ན། འདིའི་རྒྱུ་ནི་སྤྱིར་ངན་འགྲོར་ལྟུང་བྱེད་ནི། རྒྱུ་མི་དགེ་བ་
བསགས་པ་ལ་རག་ལས་པ་ཡིན་པས། དེ་མེད་པར་གསུངས་པ་ལས། བྱང་སེམས་
ངན་འགྲོའི་གནས་སུ་སྐྱེ་བ་བཞེས་པ་དེ་ལ་རྒྱུ་གང་ཡང་མེད་ཅེས་མ་གསུངས། དེ་ནི་རྒྱུ་
དང་རྐྱེན་དང་བཅས་པ་ཞིག་ཡིན་ཏེ། རྒྱུ་བླ་ན་མེད་པའི་བྱང་ཆུབ་ཏུ་སེམས་བསྐྱེད་པ་དང་།
རྐྱེན་བདག་བས་གཞན་གཅེས་ཀྱི་བློ་སྟོབས་ཆེ་ཆེར་རྒྱས་པའི་ཚེ། ངན་འགྲོའི་གནས་སུ་
སྐྱེ་བ་བཞེས་ནས་འགྲོ་དོན་བྱེད་པའི་ཕྱིར་རོ། །སྨོན་ལམ་གྱི་དབང་ལས་བྱུང་བར་གསུངས་
་
་་
197



དྲིས་ལན་དོན་གཅིག་མ།
པ་ནི། དང་ཐོག་ངས་དེ་ལྟ་བུ་ཞིག་བྱེད་ཐུབ་ན། འདི་གཞན་ཕན་བྱེད་ཆོག་པ་ཨང་སྙམ་
པའི་སྨོན་སེམས་དེ་ཉིད། ལམ་དུ་ཚོགས་གཉིས་བསགས་པའི་སྟོབས་སུ་གྱུར་ཏེ། ངན་
འགྲོར་ཡང་སྨོན་པ་ཇི་བཞིན་འགྲོ་བའི་དོན་ལ་གཞོལ་ཐུབ་པས་ན། སྨོན་ལམ་གྱི་དབང་གིས་
ཞེས་གསུངས་པ་ལས། རྒྱུ་མེད་རྐྱེན་མེད་དུ་བྱུང་ཞེས་མ་གསུངས་པ་ནི་ཆེས་གསལ་ལོ།།
དྲི་བ་དོན་གཅིག་པ། ཀུན་གཞི་ཡེ་ཤེས་སོ་སྐྱེས་མངོན་སུམ་དུ་མཐོང་། ས་
བཅུ་པས་མུན་ཁུངས་གཟུགས་ལ་བལྟས་པ་ལྟ་བུ་ལས་མ་མཐོང་ན་ལམ་རིམ་གོ་ལོག་པར་འགྱུར་
ཞིང་། དབྱེ་བའོ་ཞེ་ནའང་མི་ཕན་ཏེ། ཀུན་གཞི་ཡེ་ཤེས་མཐོང་སྟངས་སུ་བཤད་པའི་ཕྱིར་
རོ། །ཞེས་གསུངས།
ལན་དུ། འདི་ནི་རྡོར་གསུང་ལས། བྱིན་རླབས་དང་ལྡན་པས་ཀུན་གཞི་དུས་
གཞན་དུའང་མཐོང་ཞེས་པ་ལ་མི་འཐད་པར་སྒྲོག་པའི་གསུང་ཡིན་ཏེ། འདིར་རྡོར་གསུང་
གི་དགོངས་པ་གཏད་ཕྱོགས་ནི། སྤྱིར་ཀུན་གཞི་དེ་ས་བཅུ་པས། མུན་ཁུང་དུ་གཟུགས་
ལ་བལྟས་པ་ལྟ་བུ་སོགས་མདོ་སྡེ་རྣམས་སུ་བཞེད་པའི་ཀུན་གཞིའི་དབྱེ་བ་དང་། སྔགས་
རྒྱུད་སྡེ་སོ་སོར་གསུངས་པའི་ཀུན་གཞིའི་དབྱེ་བ་ཡང་ཅུང་ཟད་ཅུང་ཟད་མི་མཐུན་མོད། ངོ་
བོ་ནི་གནས་ལུགས་ཕྱག་རྒྱ་ཆེན་པོའམ། ཆོས་ཀྱི་དབྱིངས། དོན་དམ་པ། ཟབ་མོ་སྟོང་
པ་ཉིད། གཉུག་མའི་གནས་ལུགས། ལྷན་ཅིག་སྐྱེས་པའི་ཡེ་ཤེས། རང་འབྱུང་གི་འོད་
གསལ་སོགས་མིང་ཆེན་དུ་མ་དང་ལྡན་པ། བཀའ་བརྒྱུད་པའི་ངག་ཏུ་ཐ་མལ་གྱི་ཤེས་པའི་
198



དམ་ཆོས་དགོངས་གཅིག་གི་མཛེས་རྒྱན།
རང་ཞལ་མཐོང་བ་ཞེས་པ་འདི་ཡིན་ལ། འདི་ནི་སྙིང་པོའི་ལམ་དུ་ཞུགས་ན། མདོ་ཕྱོགས་
ནས་སོ་སྐྱེས་མཐོང་བའི་ཀུན་གཞི་ཞེས་གསུངས་པ་དང་ཚུལ་མཐུན་པར། བླ་མའི་བྱིན་
རླབས་རང་རྒྱུད་ལ་འཕོས་པའི་མཐུས། ཐ་མལ་གྱི་ཤེས་པའམ་ཀུན་གཞི་དེ་ཉིད་མདོ་ལམ་
སོགས་ཀྱིས་མཐོང་བའི་དུས་མ་ཡིན་པར་གསུངས་པའི་དུས་གཞན་ཏེ། སྔགས་ལམ་དང་
བླ་མའི་བྱིན་རླབས་ཀྱིས་མཐོང་བ་ཡིན་ཏེ། ཏེ་ལོ་པས་ནཱ་རོ་པར་ཞབས་ཕྱག་གིས་བསྣུན་
པས་བརྒྱལ་པ་དང་། བརྒྱལ་སངས་པའི་མོད་ལ། གནས་ལུགས་མངོན་དུ་གྱུར་པ་ཡིན་
པར་གསུངས་པ་ལྟར་རོ། །དེའི་ཕྱིར་ས་ར་ཧས། བླ་མས་སྨྲས་པ་གང་གི་སྙིང་ཞུགས་པ།།
ལག་པའི་མཐིལ་ན་གནས་པའི་གཏེར་མཐོང་འདྲ། །ཞེས་པའི་དགོངས་པ་ཡིན་ནོ། །འདིས་
མདོ་སྔགས་ཀྱི་གཞུང་སྤྱི་དང་། ནང་གསེས་སོ་སོའི་བཞེད་ཚུལ་དང་ཐུན་མོང་གི་གྲུབ་དོན།
དེ་ཀུན་གང་ཟག་གཅིག་གིས་ཚེ་གཅིག་ལ་ཉམས་ལེན་གྱི་ལམ་དུ་འདྲིལ་བའི་ལུགས་ཀྱི་དགོངས་
པ་སོགས་ལ་གཞིག་ཚེ། མཐའ་གཅིག་ཏུ་འདི་ཁོ་ནའོ་ཞེས་ཞེན་འཛིན་མི་དགོས་པར་གང་
ཟག་གི་རིགས་སམ། དབང་པོ་རྣོ་བརྟུལ་གྱི་དབང་གིས་མགྱོགས་བུལ་སོགས་དང་།
ཐབས་ལམ་སོགས་ཀྱི་བྱིན་རླབས་ཀྱི་ནུས་པ་དང༌། དཔེར་ན་བཀའ་བརྒྱུད་རིན་པོ་ཆེའི་
བཞེད་པར་རྟེན་འབྲེལ་ལུས་ལ་བསྒྲིགས་ནས་རྟོགས་པ་སེམས་ལ་ཤར་བ་ཞེས་དང་། ལུས་
ཀྱིས་སེམས་བྱིན་གྱིས་རླབས། སེམས་ཀྱིས་སྣང་བ་བྱིན་གྱིས་རླབས། ཞེས་པའི་
དགོངས་པའི་དབང་གིས་འདི་ལྟར་འབྱུང་བས་ན། མཐའ་གཅིག་ཏུ་འདི་ལྟར་འབྱུང་ཞེས་མ་
བཞག་པའང་ཆེས་གསལ་ཏེ། གཞན་དུའང་འབྱུང་གསུངས་པས་ངེས་ལ། གོ་རིམ་གོ་
ལྡོག་པའི་སྐྱོན་མེད་དེ། བྱིན་མཐུས་མཐོང་བའི་གང་ཟག་དེ་ནི། བྱིན་རླབས་ཞུགས་པའི་



དྲིས་ལན་དོན་གཅིག་མ།
སྣོད་ལྡན་ཡིན་ལ། སྣོད་དེ་ལྟར་ལྡན་པའི་རྒྱུ་སྔོན་སོང་ཟིན་པའི་ཕྱིར། དེ་ལྟར་མིན་ན་
ཀུན་ལ་བྱིན་རླབས་འཇུག་དགོས་པར་ཐལ་ལོ། །མ་ཟད་ཀུན་གཞི་ཞེས་པ་ནི། མིང་གི་སྤྱི་
ཞིག་ཡིན་པས་ཤེས་བྱ་སྤྱི་དང་ནང་རིག་གང་སར་བེད་སྤྱོད་མང་ཞིང་། ནང་རིག་གཞུང་དུའང་
མདོ་སྔགས་གཉིས་ཀར་མང་དུ་འབྱུང་བ་དང་། ཀུན་གཞི་ལ་འཁྲུལ་བཅས་དང་། འཁྲུལ་
མེད་དམ། དྲི་བཅས་དང་དྲི་མེད་དུ་འདོད་པ། ཀུན་གཞི་ནི་རྣམ་ཤེས་ཁོ་ནར་འདོད་པ།
ཀུན་གཞི་ནི་ཡེ་ཤེས་སུ་འདོད་པ་སོགས་ཡོད་པས། ཞིབ་མོར་གཞལ་ནས་དགོངས་པ་ཚོལ་
དགོས་པར་སེམས་པས། རང་གཞན་ཐམས་ཅད་ཀྱིས་མ་ནོར་བར་རྟོགས་པར་བྱའོ།།
ག
མཇུག་གི་དོན་བསྡུ་བ་ལ།
ཁོང་གིས་དོགས་སློང་གི་དྲི་བ་འདི་ཉིད་བརྩམས་པའི་དམིགས་ཡུལ་ཐད་ལ། རྒྱལ་
བསྟན་བདེ་བླག་རྟོགས་བྱེད་དགོངས་གཅིག་གཞུང་། །མཁས་པས་འགྲེལ་བའི་དཔེ་ཚོགས་
མང་ན་ཡང་། །དེང་དུས་འཆད་ཉན་བྱ་གཞི་ཡིན་པའི་ཕྱིར། །རྣམ་བཤད་ཉི་མའི་སྣང་བ་
གཙོ་བོར་བཟུང་། །ཞེས་གསལ་བས། དེང་དུས་འཆད་ཉན་བྱ་གཞི་བྱ་བ་ནི། བྱེས་ཀྱི་
གདན་ས་བྱང་ཆུབ་གླིང་དུ་འདི་ཉིད་འཆད་ཉན་བྱ་གཞི་གཙོ་བོ་བྱེད་ཀྱིན་ཡོད་པའི་ཡིན་ཤས་ཆེ། གཞན་
དུ་འཆད་ཉན་བྱ་གཞི་གཅིག་ཏུ་མ་ངེས། འདིར་ལུང་རིགས་སྙིང་པོའི་གཏེར་དེ་ལས་དང་
པོར་གོ་བདེ་བར་བརྩི་བཞིན་པ་སྣང་ངོ༌།།
སྙིང་པོའི་བསྟན་པར་ཕན་པའི་ལྷག་བསམ་གྱིས། །དོགས་གནས་ཡོད་
200



དམ་ཆོས་དགོངས་གཅིག་གི་མཛེས་རྒྱན།
དང་གོ་ནོར་ཐེབས་ཉེན་དང་། །རང་བློས་མ་རྟོགས་པ་ཡི་དྲི་བ་རྣམས། །
གོ་བདེ་ཉུང་ངུའི་ཚིག་ཏུ་ཡང་དག་བསྡེབས།།
ཞེས་གསལ་བ་ལྟར་ན། སྔ་མ་འགའ་ལྟར་གཞན་གྱི་བཞེད་པར་ཐུགས་ཆེས་དྲགས་
ཏེ། རང་ཉིད་བཀའ་བརྒྱུད་ཀྱི་རྗེས་འབྲངས་ཀྱི་མིང་འཛིན་ཅིང་། དེའི་གྲལ་དུ་ཞུགས་པ་
བརྗེད་ནས་དགོངས་གཅིག་ལ་བསམ་བཞིན་དུ་སྐྱོན་འདོགས་པའི་རིགས་ནི་མིན་པར་གསལ་
བས་ན། འབྲི་བསྟན་ལ་ཐུགས་ཞེན་གྱིས་གནང་བ་ཡིན་ན་ནི་ངོ་མཚར་ཆེ་ཞིང་། བསྔགས་
པའི་འོས་སུ་གྱུར་པའང་ཡིན་ཏེ། འབྲི་གུང་གི་རྗེས་སུ་ཞུགས་ཀྱང་། རང་ལུགས་ལ་ཐོས་
བསམ་སྒོམ་གསུམ་གྱིས་དོ་སྣང་འདི་ལྟར་མཛད་རྒྱུ་ལྟ་ཞོག ད་དུང་རང་ལུགས་གཙོར་བཏོན་
ལ་དངོས་ཤུགས་ནས་དམའ་འབེབས་པར་བརྩོན་པ་ཡང་མཐོང་བས་སོ།། །
དྲི་བ་འདི་ཉིད་ལ་གང་ཟག་གང་ཞིག་གིས་ལན་འདེབས་དགོས་མིན་ཐད་ལ།
སྐྱེས་སྦྱང་བློ་གྲོས་དར་བའི་ཕོ་གཞོན་མདུན། །དོན་ལྡན་དྲི་བ་ཡིད་འོང་
གཞོན་ནུ་མ། །རིགས་པའི་གར་སྟབས་བཅས་ཏེ་རྒྱུ་བ་ན། །ལེགས་
བཤད་སྦྲང་རྩི་སྦྱིན་ལ་རིངས་པར་གྱིས།།
གལ་ཏེ་བློ་ནོར་བྲལ་བའི་གང་ཟག་དྲུང་། །འདི་ཉིད་བསླེབས་ཀྱང་ནན་
གྱིས་མ་བསྐུལ་ཕྱིར། །ཚིག་དོན་མཛེས་པའི་དགའ་སྟོན་མྱོང་བ་ལས། །
ཉོན་མོངས་དམག་དཔུང་འཁྲུགས་པའི་དགོས་པ་དབེན།།
ཞེས་གསལ་བའི་ཕྱིར། འདིའི་རེ་བ་དང་བདག་གི་བབས་བསྡུར་ན།
བདག་
201



དྲིས་ལན་དོན་གཅིག་མ།
གིས་དྲིས་ལན་རྩོམ་པའི་འོས་བབས་གཏན་ནས་མེད་པར་ཆེས་ཆེར་གསལ་བར་མངོན་ཏེ། ཕྲན་
ལ་སྐྱེས་ཐོབ་ཤེས་རབ་མེད་པའི་གླེན་འཐོམ་གྱི་རང་བཞིན་ལྡན་ལ། སྦྱངས་པའི་ཤེས་རབ་
མེད་པས་གསུང་རབ་ལྟ་བའི་གོ་སྐབས་ཙམ་བྱུང་རུང་མིང་ཅན་གྱི་ཀློག་གྲྭར་ཞུགས་པའི་སྐབས་
མ་ཐོབ་ཅིང་། གྲགས་ཆེན་གྱི་སློབ་དཔོན་བསྟེན་པའི་སྐལ་བ་མ་ཐོབ་ལ། གཡེར་ཆེན་གྱི་
རིག་པ་སྨྲ་བའི་གྲལ་རིམ་ལའང་མ་སླེབས། མ་ཟད་བཀའ་བརྒྱུད་རིན་པོ་ཆེའི་གཞུང་ལུགས་
ལ་ཐོས་བསམ་སྒོམ་གསུམ་གྱིས་གནད་དུ་བསྣུན་པའི་ཉམས་མྱོང་དང་རྟོགས་པ་ནི། དེ་
བས་ཀྱང་མེད་པ་ཕྱི་གསལ་ནང་གསལ་འདི་རེད།
དེ་ལྟར་ནའང་འདི་ལྟར་དྲིས་ལན་བརྩམས་དོན་ཅི་ཞེ་ན། གོང་གསལ་ལྟར་ད་ལྟ་
འབྲི་གུང་བཀའ་བརྒྱུད་ཀྱི་བསྟན་འཛིན་བླ་སྤྲུལ་མཁན་ཁྲིད་གསེར་རིའི་ཕྲེང་བ་ལྟ་བུ་བཞུགས་
ནས། ཕྲིན་ལས་ཆེས་ཆེར་རྒྱས་པའི་སྐབས་སུ་མཆིས་ཀྱང་། མཛད་འཕྲིན་གཞན་གྱི་
དབང་གིས། དོན་ཆུང་འདི་འདྲ་ལ་ཐུགས་སྣང་མཛད་ལོང་མེད་ལ། ད་ལྟ་འབྲི་གུང་བཀའ་
བརྒྱུད་པ་ཡིན་ཟེར་མཁན་ཚོར་དགོན་པ་རྫིག་པོ་བཞེངས་རྒྱུ་དང་། བླ་བྲང་རྫིག་པོ་བཞེངས་
རྒྱུ། སྒྲུབ་ཆེན་མང་པོ་ཚོགས་རྒྱུ། ཆོས་ལས་སུ་སོང་བའི་གྲྭ་པ་ཚོར་དངུལ་མང་པོ་བྱུང་
ན། དགོངས་གཅིག་ཅེས་པའི་དཔེ་ཆ་དེ་ནི། ཡོད་མེད་ཁྱད་མེད་པའི་སྐབས་སུ་ཡང་ཡོད་
ན། དེ་དང་འབྲེལ་བའི་དྲི་བ་འདི་འདྲ་ལ། དེ་བས་ཀྱང་ཁྱད་མེད་པའི་དུས་ཡིན་པས།
འདིར་ཕྲན་ནི་ཇུས་མེད་ཇུས་འཁྲིར་དགའ་བའི་གླེན་པ་གཉའ་རེངས་ཤིག་ཡིན་སྟབས། བྱ་
མེད་ན་བོང་བུས་ནམ་ཚོད་འཛིན་པའི་ཁུལ་གྱིས། རང་ཉིད་ཀྱི་ཤེས་ཚོད་ཀྱིས་ལན་ཞིག་འབྲི་
ཁུལ་བྱས་པ་ཙམ་ཡིན་ལ། ཕྱོགས་གཞན་ནས་རང་ཉིད་ཀྱི་ཐོས་ཉུང་རྟོགས་དབུལ་གྱི་མཚང་
202



དམ་ཆོས་དགོངས་གཅིག་གི་མཛེས་རྒྱན།
་་་
ཡང་མངོན་ཡོང་བ་ཡོད། འདིར་ངའི་གྲུབ་མཐའ་དང་ཁོའི་གྲུབ་མཐའ་ཞེས་རྩོད་རྒྱུ་མེད་ལ།
སངས་རྒྱས་ཀྱི་དགོངས་པ་ངོ་མ་དེ་ཤེས་རྒྱུ་ཁོ་ན་ཡིན་འདུག་སྙམ། ངེས་དགོས་པ་ཡང་
ཡོད་དེ། འབྲུག་པ་ཀུན་ལེགས་ཀྱིས། བཀའ་བརྒྱུད་ཆུ་བོ་གཉིས་འདྲེས་འདི། མི་
ལས་ཕྱག་ཆེན་བྱས། དྭགས་པོས་བཀའ་གདམས་བྱས་བསམ་པ་ཤར་འདུག་སྟེ།
བཅོམ་ལྡན་འདས་ཀྱི་ཟབ་ཞི་སྤྲོས་བྲལ་གྱི་དགོངས་པ་ནས་ཡོད་པ་ཡིན། སྟོང་པ་ཉིད་དང་
སྙིང་རྗེ་ཆེན་པོ་དབྱེར་མེད་དུ་རྟོགས་པ་དེ་ལ། བཀའ་ཕྱག་ཆུ་བོ་གཉིས་འདྲེས་ཟེར་བ་འདུག་
པས། དེ་ཡིད་ཡུལ་དུ་མ་ལུས་པར་དོན་དུ་བཟུང་། ཞེས་དང་། དྭགས་པོ་བཀའ་བརྒྱུད་
པའི་གྲུབ་མཐའ་ཟེར་བ་ཞིག་འདུག་ཟེར། འམ་བུས་བཙལ་ནས་གྲུབ་མཐའ་དེ་འཛིན་དགོས་
བསམ་ནས། གྲུབ་མཐའ་རུ་བྱས་པའི་ངའི་དེ་འདི་ཡིན། གཞན་གྱི་དེ་འདི་མིན་གསུངས་
པའི་རང་ཕྱོགས་བསྒྲུབ་རྒྱུ་ནི་མི་འདུག གཞན་འགོག་རྒྱུ་ཡང་མི་འདུག ཅེས་དང་།
གང་ལྟར་བྱས་ཀྱང་ལེགས་པོ་ནི་མཛད་དགོས། ལེགས་པ་ལ་བླ་མ་མཚན་ལྡན་གྱི་བྱིན་
རླབས་མ་ཞུགས་ན། བློས་དཔྱད་པའི་ལེགས་ལེགས་མོ་འདི་ལེགས་མོ་ཟེར་བ་དཀའ་ལགས།
དེས་ན་བླ་མའི་བྱིན་རླབས་ཆེན་པོས། ཆོས་ཐམས་ཅད་ཀྱི་ནང་བརྟག་དཔྱད་མི་དགོས་པར།
འཆར་བ་འདི་ལ་དྭགས་པོ་བཀའ་བརྒྱུད་ཟེར་ལས་ཆེ། ཞེས་དང་། ལས་ཡོད་པ་ལས་ཀྱི་
རྣམ་སྨིན་ཡོད། དངོས་པོ་རང་རང་ས་ན་དོན་བྱེད་ནུས་པ་བྱས་པའི་དགེ་བ། ཁས་
ལེགས་ཞེས་ཡུལ་ཞིག་ལ་བསྟོད་པའི་དགེ་བ། མ་རབས་ཞེས་སྨྲས་པའི་སྡིག་པ་རྣམས་
རང་ས་ནས་སྨིན་རྒྱུ་ཡོད་པས། དེ་ཚོ་ཐམས་ཅད་ལ་རྣམ་པ་ཅི་ཡང་སྣང་ལ། ངོ་བོ་འདི་
ཡིན་མེད་པ། མེད་བཞིན་དུ་སྣང་ངེས་ཤེས་པ། སྣང་དུས་ནས་མེད་ཟེར་མི་དགོས་པར།
203



དྲིས་ལན་དོན་གཅིག་མ།
འདི་ཡོད་ཟེར་ཡང་མི་དགོས་པའི་གད་མོ་འཆོར་པོ་ལ། བགད་ས་མེད་པའི་གད་ཆུང་རེ་
ཡང་ཡོང་བ། དེ་ཙམ་གྱིས་ཀྱང་ལྟ་བ་དེ་སུའི་ཡིན་པར་འདུག དེ་དྭགས་པོ་བཀའ་བརྒྱུད་
པའི་ཡིན་པར་འདུག འོ་ན་ལོས་ཡོང་། ཡ་མཚན་རྒྱུ་མེད། མི་དེ་ཀུན་ལ་སེང་གེ་
དཀར་མོ་ཡ་མི་མཚན་ན། གཡུ་རལ་འདུག་ཟེར་མི་དགོས། ཝ་ལ་གཡུ་རལ་འདུག་ན།
ཕ་ལ་ཕ་ལ་ཡ་མཚན་ཆེ་ཟེར་བ་ཡིན་མོད། བྱིན་རླབས་ཀྱི་ཆུ་བོ་གཞུང་མ་ཉམས། དངོས་
གྲུབ་ཀྱི་རྒྱ་མཚོ་ཁ་མ་བྲི། རྟོགས་པའི་ནོར་བུ་འོད་མ་ཡལ་བ་ལ་ལོས་ཡོང། ལྟ་བ་འདི་ཁ་
ཞེ་མེད་པར་འདུག་ན། བཀའ་བརྒྱུད་དྭགས་པོ་ཡབ་སྲས་ཀྱི་བརྒྱུད་འཛིན་དུ་མིང་ཐོགས་
ཐོངས། གཞན་སྒོམ་ཞྭ་གྱོན་ཚད་ལ། ང་ནི་དྭགས་པོ་བཀའ་བརྒྱུད་མི་ཟེར། བསོད་
སྙོམས་མ་རྙེད་པ་དང་། མགོ་དེ་ལ་སྒོམ་ཞྭ་ཞིག་གྱོན། དབྱངས་ཡིན་ཟེར་ནས་ཁ་ནས་འོ་
འོ་ཡང་ཡིའི་འི་དེ་ཟེར། བརྣབ་སེམས་གནོད་སེམས་ཀྱི་རས་སྐྱེ་དེ་གཞོགས་འདྲུད་བྱེད་པ་
དེ་ལ་བཀའ་བརྒྱུད་པ་མ་གསུངས་ཤིག ཞེས་གསུངས་པ་དང༌། རྗེ་མི་བསྐྱོད་པས།
འདི་ལྟའི་གདམས་པ་དང་རྗེས་སུ་མཐུན་པར་རྒྱུད་སྨིན་པ་དང༌། གྲོལ་བར་གྱུར་པ་དེ་ལ་ནི།
དྭགས་པོ་བཀའ་བརྒྱུད་ཀྱི་སྲོལ་ལམ་མ་ཆད་པ་དང་། རིང་ལུགས་མ་ནུབ་པ་ཞེས་འཇོག་
ལ། དེ་ལས་གཞན་དུ་དྭགས་པོ་བཀའ་བརྒྱུད་ཀྱི་མིང་ཙམ་ཤན་འགོས་པའི་ཚེ་འདིའི་ཆོས་
བརྒྱུད་ཀྱི་འདུ་ལོང་ཅན་གྱིས། སའི་སྟེང་གང་བར་གྱུར་ཀྱང་། བཀའ་བརྒྱུད་འདི་པའི་
རིང་སྲོལ་ཡང་དག་པར་མི་འགྱུར་རོ། །ཞེས་གདམས་པ་རྣམས་ནི། གནད་ཤིན་ཏུ་ཆེ་བར་
མཐོང་བས། བདག་ལེགས་སུ་འདོད་པ་ཚོས་དོན་དུ་གཉེར་བྱར་སེམས་སོ། །སྔ་གོང་ཁོ་
བོས་བྲིས་པའི་དགོངས་གཅིག་ལེགས་སྒྲུབ་ཀྱི་དོགས་སློང་གི་ལན་དང་། དགོངས་གཅིག་
204



དམ་ཆོས་དགོངས་གཅིག་གི་མཛེས་རྒྱན།
དོགས་སློང་གི་ལན་སོགས་སུ་ཚིག་ཁ་ཅིག་རྣོ་ཙམ་དུ་ཐལ་སོང་བ་ནི། ཆེད་དུ་བྱས་པ་ནི་མ་
ཡིན་ལ། ཕ་རོལ་པོར་དམའ་འབེབས་ཀྱི་ཆེད་དུ་བྱས་པ་ཡང་དེ་བས་མ་ཡིན། དགོངས་
གཅིག་བསྟན་པ་ཉག་ཕྲ་བའི་རྒྱུ་རྐྱེན་མཐོང་བཞིན་དུ་དགོངས་གཅིག་དེ་ཉིད་འབྲི་གུང་བཀའ་
བརྒྱུད་ཀྱི་ཁྲོད་དུ་དོ་སྣང་དང་དོ་ཁུར་ཡོང་བའི་རེ་འདུན་དེ། ས་བསུབ་རྡོ་བསུབ་དམིགས་
ཡུལ་གཙོར་བཟུང་ནས་འགོག་རྐྱེན་བཟོས་པས་ཡིན། རྩོམ་གང་ཞིག་བྲིས་ཀྱང་དེས་སྤྱི་ཚོགས་
ལ་ནུས་པ་ཅི་འདྲ་ཐོན་མིན་ཐད། དང་ཐོག་ནས་བསམ་དགོས་ལ་འགན་ཡང་འཁུར་དགོས་
པའི་ཕྱིར། ཁོ་བོ་སྐྱེ་བ་འདིར་བཀའ་བརྒྱུད་ཀྱི་བསྟན་ཞབས་སུ་སྐྱེས་པ་དང་། བཀའ་
བརྒྱུད་ཉམས་དམའ་བ་འདི། རྒྱུ་མེད་རྐྱེན་མེད་མ་ཡིན་པར་ཕྱི་ནང་གི་ཉེར་ལེན་ལ་རག་ལས་
པའི་ཕྱིར། ཁ་ཙམ་ཚིག་ཙམ་གྱིས་ཀྱང་མི་ཉམས་པའི་ཆེད་དུ་རེ་འབོད་རྒྱུ་ཡིན་ལ། འདི་
ནི་བཤོལ་མེད་ཀྱི་བདམ་ག་ཡང་རེད། དེར་བརྟེན་འདིར་མ་ཤེས་བཞིན་དུ། དྲིས་ལན་ཞིག་
བྲི་བའི་རྒྱུ་མཚན་ཡང་དེ་ཡིན། གཞན་དུ་དགོངས་གཅིག་ལ་དོགས་སློང་མང་པོ་འདི་ཙམ་
ཞིག་འདུག་པས། འདི་རྩ་ཆེན་རེད་ཟེར་ནའང་། དོན་དུ་ཆོ་མེད་པ་འདྲ་སྙམ་པའི་ས་བོན་
ཞིག་གསར་བུ་ཚོའི་རྒྱུད་ལ་བཏབ་དྲགས་ན། དེས་དགོངས་གཅིག་ལ་ཞབས་ཏོག་ཏུ་འགྲོའམ་
མི་འགྲོ་བརྟག་ན་མི་འགྲོ་བར་ཐག་ཉེ་བས། དེ་ལྟར་མི་འབྱུང་བར་ཚང་མས་འཆད་རྩོད་རྩོམ་
གསུམ་གྱིས། ཆོས་རྗེ་བླ་མའི་དགོངས་པ་སྲིད་མཐར་བསྲིངས་པའི་ལམ་དུ་གཞོལ་བའི་
ཆེད་དུ་དམིགས་པའོ།།
འདིར་སྨྲས་པ།
སྲིད་ཞིའི་མགོན་གྱུར་སྲིད་ཞིའི་མཐའ་ལས་འདས།།
205



དྲིས་ལན་དོན་གཅིག་མ།
--
--
སྲིད་གསུམ་བླ་མའི་མཚན་གྱི་འོད་དཀར་གྱིས།།
སྲིད་པའི་མུན་སྟུག་མ་ལུས་མཐར་བཅིལ་བས།།
སྲིད་འདིའི་སྐྱེ་རྒུའི་ཉི་མར་དོན་གྱིས་གྲུབ།།
ཀུན་མཁྱེན་བླ་མའི་ཞལ་ཚབ་རྡོ་རྗེའི་གསུངས།།
ཀུན་མཁྱེན་དགོངས་གསང་གསལ་བའི་ཆོས་ཀྱི་གཏེར།།
ཀུན་རྨོངས་བདག་འདྲས་གཞལ་བའི་སྐབས་བྲལ་མོད།།
ཀུན་ནས་དང་བས་ཞུགས་འདི་འོས་ཤིང་རིགས།།
མི་ཤེས་མུན་སྟུག་དགྲ་གྱུར་ཤེས་རབ་འོད།།
མི་མཐུན་གཏི་མུག་རྩ་བ་མིང་ཙམ་ཡང༌།།
མི་གནས་གཞན་དབང་འཕྱན་པའི་ཐབས་ཀྱི་ཕུལ།།
མི་འཇིགས་དགོངས་གཅིག་ཉི་མའི་སྣང་བ་ཡིན།།
རྒྱ་ཁབ་མིག་ལྡན་དགོངས་གཅིག་སྨོད་པའི་རིགས།།
རྒྱ་བོད་མཁས་པའི་རྗེས་འབྲངས་མིན་ཚུལ་རྟོགས།།
རྒྱ་གྲོལ་དྲིས་ལན་གཟི་ཡིས་དགོངས་གཅིག་གཞུང་།།
རྒྱ་ཆེན་མདོ་སྔགས་ཡང་རྩེར་རྟོགས་གྱུར་ཅིག།
206



དམ་ཆོས་དགོངས་གཅིག་གི་མཛེས་རྒྱན།
ཅེས་པ་འདི་ནི་རང་ཉིད་ནས་འབྲི་འདུན་ཡོད་པའི་ཁར། འབྲི་བན་དཀོན་མཆོག་
ཤེས་རབ་ཀྱིས་ནན་བསྐུལ་གནང་ཞིང་། ལྷག་ཏུ་སྙིགས་དུས་འདིར་འབྲི་གུང་བཀའ་བརྒྱུད་
ཀྱི་རིང་ལུགས་དྲི་མ་མེད་པར་སྲུང་སྐྱོང་དང་། འཛིན་སྐྱོང་སྤེལ་གསུམ་གྱི་ཆེད་དུ་བག་འཁུམས་
དང༌། སྒྱིད་ལུག་དང་སྣང་མེད་ཀྱི་ངང་ཚུལ་དོར་ནས། གང་ལའང་མི་སྐྲག་པར་འབད་
བརྩོན་སྙིང་སྟོབས་ཀྱི་འཁུར་འཁྱེར་བར། གཞན་དྲིང་མི་འཇོག་པའི་བདག་ཉིད་༧སྐྱབས་རྗེ་
ཨ་མགོན་རིན་པོ་ཆེས། འདི་ལྟར་བྲི་བར་གྱིས་ཞེས་བཀས་བསྐུལ་ཞིང་མཐུན་རྐྱེན་གནང་
བར་བརྟེན། གང་གི་བཀའ་དྲིན་གྱིས་འཚོ་བའི་བན་འཆལ། བཀའ་བརྒྱུད་པའི་བསྟན་
པའི་ཞབས་འདྲེན་དུ་གཏོགས་པའི་འབྲི་འབངས་ཐ་ཤལ་བ། དཀོན་མཆོག་རྒྱ་མཚོས་ཞར་
ཞོར་དུ་བྲིས་ཏེ་འདས་རྗེས་ ༢༥༥༠ ལོའི་ཐ་སྐར་ཟླ་བའི་ཡར་ཚེས་བརྒྱད་ཀྱི་སྔ་དྲོར། ལྷ་
ལྡན་གྲོང་ཁྱེར་གྱི་རྣམ་སྲས་ལྡུམ་རྭའི་རང་གནས་རིག་པའི་དགའ་ཚལ་དུ་མཇུག་གྲུབ་པར་བགྱིས་
པས། བཀའ་བརྒྱུད་བསྟན་པ་རྒྱས་པའི་ཆ་རྐྱེན་དུ་གྱུར་ཅིག་གུ། །
207



དྲིས་ལན་དོན་གཅིག་མ།
དམ་པའི་ཆོས་དགོངས་པ་གཅིག་པའི་དྲི་བ་ལེགས་བཤད་བསུ་བའི་ཕོ་ཉའི་
དྲིས་ལན་དགོངས་གཅིག་སྨྲ་བའི་མཛེས་རྒྱན།
་
་
དྭགས་པོ་སྤྱན་སྔ་བ་དཀོན་མཆོག་རྒྱ་མཚོས་བརྩམས།
འཕགས་ཡུལ་དྷེ་ར་དྷུན་སྲོང་བཙན་དཔེ་མཛོད་ཁང་ནས་འགྲེམས་སྤེལ་བྱས།
སྤྱི་ལོ། 2008 ཟླ 1 པོར་པར་གཞི་གཉིས་པ་བསྒྲིགས།
སྤྱི་ལོ། 2008 ཟླ 2 པར་པར་ཐེངས་གཉིས་པ་འཕགས་ཡུལ་དྷེ་ར་དྷུན་ཤཱི་ཝ་
པར་སྐྲུན་ཁང་དུ་བརྒྱབས། དེབ་ཚད། 6.5 x 9 དེབ་གྲངས། 01 - 5000
208
